Jak odhadnout čas potřebný k restrukturalizaci datové kabeláže a IT vybavení v serverovně/ datovém centru? Jak se zbavit akumulované změti kabelů, ve které se nedají provádět efektivně a spolehlivě změny? 👇

Pro prvotní odhad je důležité mít nějakou informaci, jak dlouhá může být údržba, či kdy se může případně opakovat. Nastavíme rámec pro detailnější odhad a můžeme získat i budget. O tom všem se typicky jedná později znovu, ale někdo musí schválit náklady i na tu analýzu.
V některých situacích není reálné zjistit všechny detaily dopředu. Něco třeba není vidět a v provozu se hrabat v něčem, co dělá něco, kde si nikdo není přesně jistý co, je riskantní. Mimo migraci by z toho mohly být nepříjemnosti, požadavky na náhradu škody atd...

Pokud možno, je důležité mít co nejlepší informace. Dokumentace často není aktuální, proto je nejlepší pořídit spoustu detailních fotek a všechny běžící konfigurace zařízení, výpisy z LLDP/ CDP apod. Já si třeba připravuji "rybí kostru" - diagram, kde si udělám pod úhlem 60° popisky k portům na switchích a patch panelech. Po migraci lze podobné věci udělat "hezky" i ve Visiu se stencily přímo konkrétních switchů, serverů atd. jako předávací dokumentaci.

Důležité je zjistit, kolik spojů a jakým způsobem bude nutné realizovat. Jeden může trvat klidně i 5 nebo více minut, podle složitosti a podmínek, závažnosti případné chyby apod. Budou nutné úpravy skříní, přesuny zařízení, bude přitom nutné dělat i úklid kvůli redukci prachu, pracovat ve výšce na štaflích nebo ve stísněných podmínkách, tahat těžká zařízení (nad 25 kg), jak bude chladno/ horko, jaký bude efekt únavy po třeba 16 hodinách na nohách, jaké budou pauzy na jídlo a pytí a u některých třeba kouření?
Je možné, že skříň je mělčí, než se zdálo, protože někdo dozadu přidělal organizéry na kabely. Může být, že kabely neprotáhnete mezi stěnou a kostrou skříně, nebo krátké/ či moc mohutné paže nedosáhnou na potřebné místo. Máte dost jednotného montážního materiálu, aby nevznikl mix matiček M4-M6 a hlav phillips, pozidriv a torx? Máte odpovídající nářadí, nabité aku šroubováky apod.? Budete mít pomoc na složitější spoje a vzájemnou kontrolu? Jak zkušenou?

 Zvláště pokud nemůžete vše vyndat a udělat znovu "na zelené louce", může být výsledek méně pohledný. Ale aspoň ve výsledku může být nějaký systém, kabely o něco lépe vyvázány, vše řádně zdokumentováno např. i popisky v běžící konfiguraci síťových prvků. V přiložených fotkách je vidět, že levý rack přeci jen prošel značnou transformací. Zcela se změnila struktura sítě z kaskády na dvojitou hvězdu, páteř je redundantní na 10 GbE. PoE injektory jsou nyní řádně uchycené a popsané na své polici a se svým napájením. Nejdůležitější spoje mají svou barvu kabelů a popisky. Žádný kabel není protažený mezi racky "předem", ale řádně prostorem pod skříní. Většina kabelů se využila znovu, zbytek se roztřídil a založil. Napájení je přehledně rozdělené na dvě větve, napájející vždy jiný z redundantních zdrojů. ✅


Published: 2024-04-09T19:40:50.718 in Prague

Original article URL: https://www.linkedin.com/posts/adam-kalisz-nnm_jak-odhadnout-%C4%8Das-pot%C5%99ebn%C3%BD-k-restrukturalizaci-activity-7183519242384723968-0Oku

[](./media/Before-repatching-racks.jpg)[](./media/Switch-labeling-documentation.png)[](./media/After-moving-equipment-only-minimal-patching.jpg)[](./media/After-repatching-poe-injectors.jpg)[# comment:A máme tu druhý pohled na tu samou serverovnu, tentokrát z pohledu teplot a chlazení: https://www.linkedin.com/posts/adam-kalisz-nnm_kaliszutelefonu-infrastructure-cooling-activity-7229143175536222208-c9Mz](./media/After-repatching-left-rack.jpg)