Včerejší **Synology Experience Day** v Hotelu Olšanka v Praze se vydařil. ✅


📈 Po uvedení moderátorem pronesl generální ředitel Synology GmbH Chad Chiang řeč o tom, kam firma kráčí a jakým výzvám čelí. Zajímavé mi přišlo, že i přes omezené budgety v průměru stoupají výdaje na IT.


💡 I mimo přednáškový sál bylo dost co vidět. Věděli jste, že Synology má zajímavé cloudové služby? Třeba poměrně zajímavě naceněný Object Storage, přenos souborů, zálohy, nebo i např. správce hesel? Hodně zajímavý je taky Active Insight, který umožňuje hromadnou správu zařízení Synology a zachytit problémy včas, dokud je jejich dopad minimální. Díky za vysvětlení Marcelovi.


6️⃣0️⃣ disků můžete nainstalovat do vysokokapacitní NASky HD6500 ve stylu „top loader” a co více, můžete toto 4U zařízení rozšířit o další 4 expanzní jednotky pro celkový počet až 3️⃣0️⃣0️⃣ disků. Zde mi také bylo vysvětleno, že Synology umí optimalizovat obnovení redundance v #RAID v případě výměny vadného disku. Prý se replikují jen sektory, které skutečně obsahují data. Přitom se musí do nižších vrstev dodávat informace o tom, jaký je pohled souborového systému – rozšíření, které je specifické pro Synology.


🤩 Dopolední program završil zajímavou vizionářskou přednáškou Petr Mára. Svět se hodně změnil od dob, kdy jsme programy a data většinou museli přenášet po disketách. 💾 Rozšířená realita či generativní umělá inteligence opravdu budí oprávněně úžas. Proto radši Petr ChatGPT slušně zdraví, kdyby náhodou...


📹 Stefan Gerschewski mi v závěru dne přiblížil, jak Synology využívají kreativci při stříhání videa a že je opravdu rozdíl, když si pořídíte např. Mac Studio s 10 GbE připojením. V takovém případě je do Synology dobré instalovat jedno pole čistě z SSD a druhé pro archivaci z klasických harddisků.


👉 Novou řadu zařízení speciálně vymyšlených pro zálohování zastoupil pro ukázku DP7400. Umí technologii WORM, která chrání např. proti přepisu dat ransomwarem. Toto zařízení má ještě usnadnit přechod z páskových knihoven na flexibilnější zařízení s harddisky.


Po takovém zážitku se nabízí otázka: Zálohujete a nebo jste ještě nepřišli o data?


#Synology #backup #NAS #security #storage #conference #cloud


Published: 2024-10-11T17:01:02.679 in Prague

Original article URL: https://www.linkedin.com/posts/adam-kalisz-nnm_raid-synology-backup-activity-7250520782370451456-kSxL

[Chad Chiang, Managing Director](./media/synology-chad-chiang.jpg)[Marcel a Adam](./media/synology-marcel-adam.jpg)[Synology HD6500](./media/synology-hd6500.jpg)[Stefan a Adam](./media/synology-stefan-adam.jpg)[Synology DP7400Comment:A tady je skoro celý záznam přednášky Petra Máry nahrané na mobil: https://www.youtube.com/watch?v=DesWzRTO9wcBarevné "vlny" na videu nejspíš způsobil projektor s technologií DLP místo stabilnější 3LCD.](./media/synology-dp7400.jpg)
