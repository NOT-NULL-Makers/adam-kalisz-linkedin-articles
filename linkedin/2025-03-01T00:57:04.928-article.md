Jak přijít o vedení opomenutím 3 základních kamenů při komunikaci.


Absence základního respektu či snad i jen manýrů navíc v přímém přenosu je cesta, jak pohřbít i zdánlivě vyhrané jednání z pozice disproporčně silnější strany.


Protistrana nemůže přijmout ujednání při kterém by přišla o sebeúctu, základní důstojnost a tedy pozici v dalším jednání. Ostatní, kteří se jednání neúčastnili se dívají na záznam a nemají sebemenší zájem si podobně nepříjemnou situaci vyzkoušet na vlastní kůži. Nikdo nechce jednat s někým, koho má silné nutkání praštit.


Vedení není možné udržet, pokud nejsme schopni přijmout zodpovědnost. Chybí jakákoliv báze pro důvěru, že to co si dohodneme bude také ve smyslu dohody dodrženo.


V 🇺🇸 bohužel současné vedení nezvládlo obnovit základní předpoklady pro společenský smír, mezinárodní uznání a pokračování ve vedoucí pozici. Naopak byly zmíněné aspekty respektu, základní sympatie a důvěryhodnosti zcela zadupány do země.


Jediný pozitivní výsledek by mohl být, že je to impuls, který by mohl zlomit letargii západu. Jen je otázka, kdo se ujme vedení, když se ho v USA dobrovolně svým chováním vzdali?


Published: 2025-03-01T00:57:04.928 in Prague

Original article URL: https://www.linkedin.com/posts/adam-kalisz-nnm_jak-p%C5%99ij%C3%ADt-o-veden%C3%AD-opomenut%C3%ADm-3-z%C3%A1kladn%C3%ADch-activity-7301389981804077056-eAyP

