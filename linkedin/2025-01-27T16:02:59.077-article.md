Každý den je dar a každý den může být i v nejtěžších časech novou nadějí. Pro někoho je to obrat k lepšímu v práci či podnikání, někdo se udobří v rodině nebo s přáteli a někdo získá naději na život.


Před 80 lety byl osvobozen koncentrační tábor Auschwitz / Osvětim a celkem 7000 lidí v hlavních táborech a stovky dalších v okolních podtáborech, kteří byli stále na živu získali novou naději na život. Desítky tisíc lidí z táborů byly v předchozích dnech vyhnány na pochody smrti vstříc dalšímu utrpení a beznaději.


Bohužel se najdou stále lidi, kteří naději na život a důstojnost jiným lidem upírají. Ať už vedením nesmyslných válek, odkláněním pomoci potřebným za účelem vlastního zisku, nedostatkem charakteru rozeznat a postavit se zlu.


Pokud máte silný žaludek, doporučuji se pro lepší představu podívat na dobový film Death Mills / Todesmühlen dostupným na Internet Archive. Snad to některé z nás vyburcuje, aby se z tichého nesouhlasu s totalitními tendencemi a tolerance upírání práv stal nesouhlas aktivní spojený s občanskou kuráží.

Published: 2025-01-27T16:02:59.077 in Prague

Original article URL: https://www.linkedin.com/posts/adam-kalisz-nnm_ka%C5%BEd%C3%BD-den-je-dar-a-ka%C5%BEd%C3%BD-den-m%C5%AF%C5%BEe-b%C3%BDt-i-v-activity-7289659160063877120-aETX

