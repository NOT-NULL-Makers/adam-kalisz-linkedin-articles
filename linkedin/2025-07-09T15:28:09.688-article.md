Za rok 2024 byly skutečné výdaje celého českého státu 2236,8 miliard Kč. Oracle teď chce v přepočtu 841,1 miliard Kč utratit za výpočetní čipy NVIDIA a plánuje v Texasu postavit datacentrum s odběrem 1,2 GW, což je víc než umí dodat celý jeden blok JE Temelín a současně skoro 10x více než oficiálně odebírají současná největší datová centra.


Dobrá otázka je, jak chtějí řešit primární a záložní zdroje elektřiny. Minulý pátek jsme zjistili, že zdvojit vysokonapěťové vedení se v Česku může klidně protáhnout na dekádu. Na velké transformátory se může taky čekat klidně 2 roky. No a záložní bateriový systém, který by byl schopný dodat 1.2 GW výkon i kdyby jen na pár minut by byl jeden z největších Battery Energy Storage System (BESS). U takového obra by určitě dávalo smysl takový systém ale kapacitně vybavit na víc než jen pár minut a taky mít rezervy pro redundanci.


No a jak by vypadaly záložní zdroje pro takové datacentrum?


Největší plynová turbína firmy Siemens SGT5-9000HL má výkon 593 až 840 MW a váží 500 tun. Největší dieselový/ mazutový lodní motor Wärtsilä-Sulzer RTA96-C umí poskytnout asi 80 MW výkon a váží přes 2300 tun. Běžně pro zálohování zdroje elektřiny používaný dieselový agregát Caterpillar C280-16

má výkon ca. 5 MW, takže takových by bylo potřeba přes 240 kusů, takže to asi realistické není.


Ve výsledku je klidně možné, že to bude opačně. Datacentrum bude napájené z vlastních elektráren v okolí, kombinací fotovoltaiky a větrných elektráren s bateriovým úložištěm a běžné vedení bude využito na vykrytí chybějících kapacit nebo pro stabilizaci sítě. Uvidíme, jak to vyřeší.


#kaliszutelefonu #power #electricity #datacenter


Published: 2025-07-09T15:28:09.688 in Prague

Original article URL: https://www.linkedin.com/posts/adam-kalisz-nnm_kaliszutelefonu-power-electricity-activity-7348704519129600000-z4fK

[Oracle to buy $40B nvidia hardware for a 1.2 GW datacenter in Texas#https://www.theregister.com/2025/05/27/oracle_openai_40b/https://www.siemens-energy.com/global/en/home/press-releases/siemens-transports-its-most-powerful-and-efficient-gas-turbine.htmlhttps://www.nextbigfuture.com/2025/02/building-the-1-2-gigawatt-xai-data-center-in-2025.htmlhttps://www.cat.com/en_US/products/new/power-systems/electric-power/diesel-generator-sets/18503929.htmlhttps://www.cat.com/en_US/products/new/power-systems/electric-power/diesel-generator-sets/111061.htmlhttps://en.wikipedia.org/wiki/W%C3%A4rtsil%C3%A4-Sulzer_RTA96-Chttps://www.sunbirddcim.com/infographic/top-10-energy-consuming-data-centers](./media/oracle-nvidia-1200-mw-dc.png)