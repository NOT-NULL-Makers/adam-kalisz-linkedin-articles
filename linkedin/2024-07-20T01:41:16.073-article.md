Krize kolem #CrowdStrike zdaleka není zažehnána. Zatímco technici a IT-administrátoři po celém světě dělají všechno pro to, aby znovu uvedli všechny systémy do funkčního stavu, zkoumají bezpečnostní výzkumníci a reverzní inženýři, co přesně problémy zapříčinilo.


Zach Vorhies tvrdí ve své analýze, že jeden z faktorů selhání byl tzv. NULL pointer, tedy nepřípustným ukazatelem na kus paměti. Jiní se přiklání k obecnějšímu hodnocení, že program zde nedostatečně validoval vstupní data. Současně firma CrowdStrike podle dostupných informací implementovala značnou část svého Endpoint Detection and Response (EDR) resp. antivirového programu v jádrovém modulu. V kontextu jádra operačního systému je mnohem méně pojistek a ochranných mechanismů, takže chyby snadno vedou k pádu operačního systému, či v horším případě poškození integrity dat. Motivace pro takovou architekturu mohla být například o něco nižší režie při přepínání kontextů, ale také dost možná fakt, že prostředky vytěžované jádrem operačního systému se ve správci úloh připisují poměrně neurčitě jádru a tedy ne navrub softwaru z dílny CrowdStrike. Rozklíčování vytížení v kontextu jádra je pokročilý úkol, na který je vhodné použít dodatečné nástroje, které standardně nejsou nainstalované. Hypotéza je, že by konkurenční produkty, které podle některých odborníků vykonávají mnohem větší část práce v poměrně bezpečném uživatelském prostoru, ale současně zřetelně jako antivirus konkrétní firmy, vypadaly ve srovnání s AV od CrowdStrike hůře.


V NOT NULL Makers píšeme software tak, abychom se systematicky problémům s NULL pointerem vyhnuli. Software navrhujeme a provozujeme tak, aby případné chyby neměly fatální následky. Nakonec právě na tyto naše hodnoty v názvu společnosti narážíme.


#kaliszutelefonu #security #resiliency


Published: 2024-07-20T01:41:16.073 in Prague

Original article URL: https://www.linkedin.com/posts/adam-kalisz-nnm_crowdstrike-kaliszutelefonu-security-activity-7220211120123359232-wGQ-

[The file that broke everything was full of null characters~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~UPDATE: Pikantní dementi od Tavis Ormandy k Twitterovému vláknu zmíněného Zacha Vorhiese. Z mé strany velmi opatrná formulace byla tedy na místě. Asi mi něco nesedělo, protože jsem tento tweet neretweetoval a jen si první tweet ve vlákně olajkoval, abych se k němu později dostal.Přesto se omlouvám, že jsem i jen zmínil dezinformaci.](./media/CrowdStrike-on-HN_underline.png)[](./media/tavis-ormandy-zach-vorhies.png)