Jaký je váš teplotní 🌡️ rekord v serverovně / datovém centru?


Tento týden máme samá datacentrová témata. Že jsou extrémní teploty výzva je jasné, ale jaká je vlastně optimální teplota v datacentru? 🤔


Organizace American Society of Heating, Refrigerating and Air-Conditioning Engineers (ASHRAE) doporučuje teploty mezi 18°C a 27 °C. Vyšší teploty umožňují méně chladit/ větrat a můžou tedy vést ke značnému snížení nákladů na chlazení a obecně úpravu vzduchu jako filtrace, kontrola vlhkosti a další.


Jak píše James Hamilton (Senior vice President and Distinguished Engineer, Amazon Web Service) na svém blogu v příspěvku "Exploring the Limits of Datacenter Temprature" z roku 2011, řada datacenter pracuje s teplotami vysoko nad doporučeními ASHRAE. Konkrétně Microsoft v Dublinském datacentru nepoužívá chlazení až do 35°C/ 95°F, což je podle příspěvku na blogu Microsoftu z roku 2009 od Arneho Josefsberga (General Manager of Infrastructure Services) limit pro serverové místnosti.


A dokonce ani 35°C není zdaleka nejvyšší teplota. James Hamilton na blogu uvádí zkušenost Subodh Bapata (former VP of Energy Efficiency at Sun Microsystems), kdy zákazník na blízkém východě měl teplotní limit 45°C pro serverové místnosti i za cenu potenciálně nižší spolehlivosti - pořád bylo mnohem levnější vadné komponenty vyměnit, než platit chladící kapacity a energie navíc. 🥵🔥 Samozřejmě, při takové teplotě se více točí větráky serverů, což může taky navýšit náklady na chlazení a teplotní optimum vstupního vzduchu bude dost možná kvůli tomu nižší.

Drážďanská firma Cloud&Heat již dlouho vytápí domy teplem z počítačů, které chladí vodou, kterou v tepelném výměníku doohřeje až na 55°C, což je teplota pro odběr horké vody, aby se dodržely všechny požadavky. Nově také bude superpočítačové centrum poskytovat odpadní teplo jako horkou vodu pro vytápění.

Tento týden jsem u zákazníka měl příležitost naměřit zhruba 41°C, vtipně hned před výpočetním strojem v šasi Cooler Master. Bohužel nemám fotku od těch havarovaných disků při 80°C, což asi nikdo v diskuzi netrumfne.


#kaliszutelefonu #temperature #datacenter
Published: 2024-08-15T15:44:08.460 in Prague

Original article URL: https://www.linkedin.com/posts/adam-kalisz-nnm_kaliszutelefonu-temperature-datacenter-activity-7229845320594018305-Rb28

[Teploměr ukazující 41°C před skříní Cooler Master](./media/thermometer-cooler-master.jpg)