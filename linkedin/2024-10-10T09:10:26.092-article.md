**Free OpenSSH workshop for newbies**🛠️ Workshop o OpenSSH pro začátečníky zdarma.


Správně, v rámci #LinuxDays se můžete v neděli dopoledne těšit na skoro dvouhodinový workshop pro úplné začátečníky s programem nejen pro vzdálenou správu a přenos souborů #SSH.


Naučíte se jak:

• se připojit na vzdálené servery pomocí SSH,

• používat kryptografické klíče místo hesel pro přihlášení,

• spravovat a zjednodušit komplikovanější konfigurace,

• kopírovat data na a ze vzdáleného systému různými způsoby,

• využívat vzdálený systém jako tzv. JumpHost nebo pro tunelování jiných spojení,


a pokud zbyde čas:


• nastavení serveru aby umožňoval pouze přenášení souborů z a do konkrétní složky a nic víc,

• nastavení přeposílání portů pomocí Linuxového firewallu nftables, čímž jeden server může sloužit jako fasáda pro řadu jinak veřejně nedostupných serverů.


Pokud jsem vás naladil, prosím vezměte si ideálně laptop s Windows 10/11, Linuxem, nebo macOS a v neděli vám ukážu, jak na SSH přímo ve vašem prostředí. Pokud laptop nemáte, budou dostupné i počítače s operačním systémem Debian GNU/ Linux poskytnuté fakultou.


#kaliszutelefonu #OpenSSH #workshop #learning #terminal #sftp


Published: 2024-10-10T09:10:26.092 in Prague

Original article URL: https://www.linkedin.com/posts/adam-kalisz-nnm_linuxdays-ssh-kaliszutelefonu-activity-7250039961675001856-_4oz

[OpenSSH logo](./media/openssh.png)
