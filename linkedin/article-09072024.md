Letní dny jsou časem dovolených a taky čas setkávání s příbuznými a přáteli. Při takových setkáních může dojít i na hluboké konverzace. Třeba jak přistupovat ke starosti o nejstarší členy rodiny. (Pra)babičky a (pra)dědečky opouští chuť k jídlu, schopnost se o sebe postarat, zhoršuje se zdravotní stav a často i ten duševní.


V dnešní společnosti je bohužel bohatá strava problém - hodně dostupných jídel staví na spoustě cukrů. Člověk, kterému je 90+ let už má zajeté koleje, ale také už nižší chuť k jídlu. Co byl dřív poctivý krajíc chleba je dnes polovina tenkého plátku. S takovou stravou není překvapující, že procházka dřív aspoň na nákup do supermarketu s taškou na kolečkách, je dnes nemyslitelná. Celkově je dobrý výkon, když se dojde k popelnicím na tříděný odpad a zpět, tedy do 200 metrů, ale s přestávkami co 10-15 metrů. Z dialogů se stávají spíše monology.


Přiložený obrázek ukazuje suroviny pro stravu zaměřenou na dostatečný příjem bílkovin, čerstvého ovoce a zeleniny s minimální přípravou. Je to strava, kterou si málokterý český důchodce v pokročilém věku dopřeje. A ne nutně z finančních, ale spíše zvyklostních důvodů. Lék Aescin proti otokům může pomoct s oteklými nohami a tedy zlepšit schopnost pohybu. Pozor, nebrat bez přezkoumání s léky na snížení srážlivosti krve, tlak apod.


Je nutné se stravovat kvalitně, abychom měli chuť se dostatečně hýbat, abychom prokrvili tělo, vytvořili podmínky pro lepší nápady a tedy snad i lepší konverzace.
Published: 2024-07-09T15:01:09.109 in Prague

Original article URL: https://www.linkedin.com/posts/adam-kalisz-nnm_letn%C3%AD-dny-jsou-%C4%8Dasem-dovolen%C3%BDch-a-taky-%C4%8Das-activity-7216426150984626178-tZ7u

Strava s vyšším obsahem bílkovin