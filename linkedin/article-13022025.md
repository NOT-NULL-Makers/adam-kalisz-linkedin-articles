„Postižení nepatří k naší cílovce!” je volný překlad šokujícího slidu v prezentaci, kterou přednesl Christian Tewes v rámci SoftEd Systems GmbH NetNight 25.


💡 28. června 2025 v Německu vstupuje v platnost implementace evropské směrnice European Accessibility Act (EAA), která upravuje přístupnost služeb např. e-shopů pro zrakově a jinak postižené zákazníky. Pokud služba nebude přístupná hrozí kromě nejmenších firem tučná pokuta.


👉 Prezentace ale nebyla klasické „bu-bu regulace”, ale obsahovala řadu praktických a zajímavých postřehů, které můžou zlepšit zážitek pro všechny.


🌠 Pokud máte na stránkách možnost tzv. dark-modu, tedy tmavé palety barev pro šetření zraku, musíte znovu projít všechny prvky zda mají dostatečný kontrast. Pokud to uděláte, je dost možné, že váš web začne být čitelný i při zobrazení na starších projektorech nebo když někdo nezatáhne žaluzie.


🖹 Struktura webu musí umožňovat rozumné čtení pomocí čteček pro nevidomé. Kromě dekorativních obrázků by měly mít podstatné obrázky dostatečně deskriptivní popisky, aby podle nich mohl někdo např. reálně nakupovat oblečení. Christian to dobře demonstroval na fotbalovém dresu.


♿ V neposlední řadě mě zaujal rozdíl v přemýšlení, když se na tu samou věc dívám z bezbariérového vs přístupného pohledu. Absence překážek ještě neznamená, že se něco používá dobře, ale pouze to, že je možné věc nějak používat.


🇺🇸 V USA mají už od roku 1990 Americans with Disabilities Act (ADA), který zakazuje diskriminaci na základě postižení. Samozřejmě v rámci příčetných mezí. V Evropě 🇪🇺 jsme tedy do jisté míry pozadu, což nás stojí značné prostředky, protože využíváme méně efektivně dostupné pracovní síly a také neumíme prodat produkty poměrně široké skupině obyvatel.


Snad každý 4. člověk v Německu 🇩🇪 má nějaké omezení či postižení. Někdo potřebuje jen větší text a rozestup mezi řádky, několik procent mužů těžko rozpozná červenou od zelené, další jsou šeroslepí, částečně či úplně nevidomí atd. Proč těmto lidem nezlehčit život, když i my sami můžeme např. po návštěvě očního lékaře nebo na stará kolena mít dočasně nebo trvale horší zrak?


#kaliszutelefonu #a11y #accessibility #disability #impairment #reader #design #user #experience #ux
Published: 2025-02-13T18:26:07.902 in Prague

Original article URL: https://www.linkedin.com/posts/adam-kalisz-nnm_kaliszutelefonu-a11y-accessibility-activity-7295855777922056194-PtDA

[Christian Tewes in seinem Vortrag "Digitale Barrierefreiheit – Vom Gesetz zum wichtigen Innovationstreiber": "Behinderte gehören nicht zu unserer Zielgruppe!"](./media/behinderte-accessibility.jpg)