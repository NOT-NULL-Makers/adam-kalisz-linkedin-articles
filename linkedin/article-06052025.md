🛠️ „Je to složitý jako parní mlátička” je fráze, kterou jsem v kontextu IT a kyberbezpečnosti slyšel už několikrát, přestože se typicky nepohybuju v zemědělských tématech.


🇱🇻 Když jsem viděl parní mlátičku v Lotyšském etnografickém muzeu na okraji Rigy, musel jsem si ji vyfotit. Při zběžném průzkumu je poměrně jasné, k čemu je která část a jak asi celá věc funguje. Oproti IT systémům se kterými se setkáváme mi ale přijde vlastně velmi jednoduchá i když kolem provozu parní mlátičky jistě byla historicky spousta důležitých detailů.


🧐 Od nás konzultantů se čeká, že se rychle zorientujeme a pomůžeme s nějakým problémem. Musíme rychle identifikovat, co bylo při výkladu zákazníka opomenuto, protože to přece člověk z oboru automaticky ví. Musíme rozeznat, když je zákazník tak hluboko v detailech, že už je pro něj těžké bavit se nadhledově.


👉 Je to o zvědavosti a umění být dobrý konverzační partner, abychom se se zákazníkem dostali k jádru věci. Až posléze je to o tom, jak tyto poznatky poskládáme a zrealizujeme řešení problému.


❓ Otázka je, podporujeme a trénujeme ve škole a zaměstnaní zvědavost a aktivní naslouchání? Protože Chat AI možná napíše docela dobrý kód, ale pořád musíme vymyslet a dobře zformulovat zadání. A pro vytvoření zadání musíme dobře rozumět podstatě problému, kterou často najdeme pouze pokud se budeme efektivně bavit se zákazníkem.


#kaliszutelefonu #communication
Published: 2025-05-06T16:17:15.397 in Prague

Original article URL: https://www.linkedin.com/posts/adam-kalisz-nnm_kaliszutelefonu-communication-activity-7325524050930290695-uN08

[Parní mlátička v Lotyšském etnografickém muzeu v Rize](./media/parni-mlaticka.jpg)