Hledáme jméno pro počítač. 🖥️


Možná se vás někdy ptal počítač, abyste mu při prvním nastavení dali jméno. Hodně lidí tam třeba napíše "Frantův počítač" za co vám počítač vyčiní a udělá z toho něco jako "frantuvpocitac". Nemáte chuť se dohadovat, tak souhlasíte, stejně nevíte, k čemu by to vlastně bylo dobré.


Teď si představte, že stavíte doménu, budete mít určitě desítky a možná stovky počítačů, které dost pravděpodobně nebudou patřit konkrétnímu kolegovi. Musíte vést evidenci. Možná používáte v síti #IPv4 i #IPv6 adresování, ale nechcete používat adresu počítačů, protože to je fuj, ale jména jako borci, kteří dodržují "best practice".

No a taky je možné, že se budete muset handrkovat s kolegy v Ostravě nebo Košicích, jak zorganizovat doménu, abyste se vyznali v tom, co komu patří.


Hodně firem má plochou doménu. Třeba pocitac [.] mojefirma [.] internal. Někteří jsou frajeři a naučili se IATA ✈️ kódy PRG pro Prahu, OSR pro Ostravu a KSC pro Košice. Formát je potom pocitac [.] region [.] mojefirma [.] internal. Jiní používají telefonní kódy CLLI.


A jak to bude s těmi jmény, co? Při ploché doméně doporučuju jména třeba prg-bck-1 [.] mojefirma [.] internal. bck je zkratka pro backup. Podobné jsou třeba dc pro directory controller, fs pro file server atd. Můžete se samozřejmě i rozepsat. Tohle budou vaše interní označení. Pokud máte hodně věcí v cloudu, možná nechcete používat internal, ale třeba .net nebo nějakou generickou Top Level Domain. Někteří navíc interní identifikátory částečně či úplně generují.


Pokud chcete vystavovat služby pro použití netechnickými kolegy, doporučuji kromě těchto označení použít hezké názvy. Třeba abra[.] mojefirma [.] internal nebo třeba ucetni [.] mojefirma [.] net pro stejnojmenný účetní software. Nebo třeba files [.] mojefirma [.] internal pro souborový server. Je na vás, jak moc internacionální či hraví budete. Mě se osvědčilo být spíš popisný a nudný, protože nemusíte nováčkům vysvětlovat, že soubory najdou na otesánkovi, ale bez hacku a carek.


Jaká jména jste dali svým krabičkám vy? A neříkejte, že je pojmenováváte podle čísla z inventáře.


#kaliszutelefonu #domain #hostname #networking #activedirectory
Published: 2024-08-14T14:45:02.170 in Prague

Original article URL: https://www.linkedin.com/posts/adam-kalisz-nnm_ipv4-ipv6-kaliszutelefonu-activity-7229468058510073857-7Qsy

[Data Center Alley, Ashburn, Loudoun, VirginiaSource: OpenStreetMap](./media/data-center-alley-ashburn-loudoun-virginia.png)