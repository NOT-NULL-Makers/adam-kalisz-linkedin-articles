**Voda v serverovně**‼️


⛈️ Přívalové deště, náhlá změna teploty, nepozornost při začátku školního roku a dost možná soukromých starostech s vodou můžou vést k situaci jako na obrázku, kdy máte v serverovně vodu v lepším případě po kotníky.


Přesně to se také už stalo několika firmám:

🌢 20. ledna 2014 třeba v datacentru Casablanca praskla voda a vedla k rozsáhlému poškození a výpadku služeb.

🌢 Studentská síť na pražském Strahově "Silicon Hill" měla v rámci serverovny provizorní střechu s okapy protože přímo nad serverovnou byly sprchy a tedy do ní občas při nějaké nehodě zatékalo. (viz článek z 25. září 2019 na Rootu)

🌢 Minulý rok v dubnu měla i zóna Google Cloudu v Paříži problém s "vnikem vody".

🌢 V roce 2002 byla vytopena celá řada firem a nejen hlavními toky, ale i menšími říčkami a potoky nebo průsaky. Jeden předchozí zaměstnavatel tehdy následně serverovnu přesunul ze sklepa do prvního podlaží. Kolega mi ještě vyprávěl, jak se nestačily vypínat servery, když vedle nich stál po kolena ve vodě a jak, když už povodeň opadala, jak do kanceláře plul na lodičce. I proto byly ve sklepech všechny důležité věci na paletách, či v regálech a dalších vyvýšených místech, protože při velkém dešti může dojít i k průsaku a výška = rezerva a čas na nějakou reakci.


👉 Zvlášť pokud máte serverovnu nebo důležité rozvody ve sklepě, pořiďte si ideálně aspoň dva **senzory/ detektory úniku vody** (Water Leak Sensor/ Detector) a umístěte je na pravděpodobné místa prvního vniku vody. Samozřejmě v takovou chvíli ještě **musí fungovat notifikace** - tedy pravděpodobně musí fungovat napájení, resp. záložní napájení a síť. A hlavně musí někdo **notifikace monitorovat/ vnímat**.


💡 Když doma vyklízíte sklep kvůli stoupající vodě, je vám serverovna zaměstnavatele pravděpodobně docela šumák, resp. ve sklepě možná ani **notifikaci kvůli slabému signálu a dost možná přetížené mobilní síti neobdržíte**.


💡 Poměrně náhlá změna teploty a vlhkosti vedla k tomu, že je řada lidí nachlazených a není v optimální kondici na to někde fyzicky pracovat v zimě a mokru.


🙏 Prosím buďte ohleduplní a nabídněte pomoc. I když budete někde "jen" vařit čaj, nebo preventivně připravíte přespání pro příbuzné/ přátele, kterým hrozí evakuace v případě povodně, uděláte dobrý skutek a opravdu pomůžete.


#kaliszutelefonu #disasterresponse #waterdamage #datacenter


Published: 2024-09-13T10:43:43.568 in Prague

Original article URL: https://www.linkedin.com/posts/adam-kalisz-nnm_kaliszutelefonu-disasterresponse-waterdamage-activity-7240278966819852288-4PBm

[Manažer v zaplavené serverovně](./media/DALL·E 2024-09-13 10.05.54 - A middle-aged man standing in a server room, surrounded by tall racks of servers with blinking lights. The room is filled with water up to his knees, .webp)
