Mám speciální oblibu. Fotím si bizarní kabelová hnízda a řešení infrastruktury.


V tomto případě se jedná o jeden dům v Rize, Lotyšsku nejspíš původně postavený za sovětských dob. Způsob údržby v některých ohledech zůstal stejný i po získání nezávislosti 21. srpna 1991. Nakonec hned ve zvýšeném přízemí na chodbě byla k nalezení knihovna s knihami čistě v azbuce.


I v širším centru Rigy očividně v zástavbě chybí původní vícepatrové domy a místo nich jsou ve skulině různé domky a parkoviště. Z provizória se stalo permanentní řešení, protože „jednotkou dočasnosti je jeden furt”. Tam kde nejsou tak vidět tyto jizvy pohnuté minulosti je město krásné, zelené a čisté. Je vidět mix skandinávských a německých vlivů opepřený dědictvím Sovětského svazu a četných konfliktů, které na území Lotyšska proběhly.


Podobná svědectví z historie a o firemní kultuře jsou vidět i ve firemním prostředí v Česku. Polovičatá a původně dočasná řešení budou k nalezení i po mnoha letech a budou odrazovat nové kolegy a zatěžovat matadory. Je v pořádku postavit si malý domek ve skulině, když na nic jiného není. Pokud ale nechcete post-sovětský pepř, tak je nutné jej aktivně odstraňovat a bránit se vzniku nového.


Na druhou stranu, narovnávání suboptimálních stavů může být i dobrá prokrastinace. Je nutné narovnávat přiměřeně a tam, kde pokřivený stav věcí blokuje důležitý vývoj nebo je narovnání snadné. Ve městě bychom tedy typicky postupovali z centra směrem na periferii.


Stejně jako ve městě, kde prostě nemůžeme nechat zbourat i ten malý domek ve skulině, ale je potřeba se s majitelem domluvit na schůdném řešení i ve firmě je nutné se domluvit a umožnit kolegům, aby oni sami vyplnili skulinu v zástavbě podle vyšší vize a rozvíjeli firemní kulturu.


#kaliszutelefonu


Published: 2025-05-02T10:38:10.586 in Prague

Original article URL: https://www.linkedin.com/posts/adam-kalisz-nnm_kaliszutelefonu-activity-7323989167145684993-FlO-

[Kabely v jednom z domů v Rize, Lotyšsku](./media/cables-riga.jpg)[Chybějící dům v zástavbě širšího centra Rigy](./media/chybějící-dům-v-širším-centru-rigy.jpg)