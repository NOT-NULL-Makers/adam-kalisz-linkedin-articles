🎤 Nahrávání jednání je lákavá zkratka, jak si ušetřit práci třeba se zápisem, ale také kolem toho vzniká celá řada ošemetných situací.


❗Dnes se mi na jednání pro které jsem byl zplnomocněn stala nepříjemná situace. Bez otázání jeden z účastníků protistrany na svém iPhonu zapnul nahrávání a dal mobil před sebe na stůl. Proti tomu jsem se důrazně ohradil i vzhledem k citlivé povaze jednání a kvůli způsobu, jakým jsme byli kráceni na právech a možnosti rozhodnout se. Nahrávání tedy bylo z kraje schůzky vypnuto.


👉 Nejsem právník, ale záznam hovoru je zpracováním osobních údajů, které nebylo v této situaci nutné a především k němu docházelo bez souhlasu.


💡 Správněji by i z hlediska slušnosti bylo zeptat se, jestli s nahráváním pro účely přepisu souhlasíme a do kdy a jakým způsobem bude nahrávka předána pro naše podklady. Poté by se záznam zapnul, sdělil by se účel nahrávky, případně nějaká rámcová data jako čas začátku jednání. Poté by se postupně strany představily a explicitně řekly, jestli s nahráváním souhlasí.


📡 Hlasové nahrávky jsou třaskavé téma. Pokud o nahrávku stojíme, je dobré se chovat citlivě a vytvořit dostatečně bezpečnou situaci, aby se zbytečně jedna strana už z principu neohradila a nahrávání neznemožnila. Přitom by často stačilo použít slovíčko „prosím“, či uvést větu „nevadilo by Vám, kdyby“.


#kaliszutelefonu #recording #voice #speech #notes #transcript #proceedings #minutes #protocol #etiquette #behavior


Published: 2025-01-14T19:14:29.478 in Prague

Original article URL: https://www.linkedin.com/posts/adam-kalisz-nnm_kaliszutelefonu-recording-voice-activity-7284996312045944834-yUDY

[Audio Technica AT2020 microphone](./media/microphone.jpg)