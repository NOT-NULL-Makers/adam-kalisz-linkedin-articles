U některých zákazníků jsou v nasazení počítačové systémy, které bych označil za veterány. Účel nějak plní, ale na rozdíl od klasických bouráků jsou staré IT systémy spíše bizarní, než hezké.

Dnes už by člověk očekával mnohem větší komfort a bezpečnost při používání, lepší ekonomičnost provozu a údržby. V neposlední řadě takové zastaralé systémy často nesplňují celou řadu doporučení vyplývajících z dobré praxe a někdy i nařízení. U aut jsou to hlavové opěrky a bezpečnostní pásy. U starých IT systémů je to například nepodpora moderního šifrování, případně známé bezpečnostní slabiny např. nutnost využívání protokolu SMB1 a tedy náchylnost pro napadení ransomwarem.

Provozovat old timery je drahý koníček. Na rozdíl od aut bych ale se starými IT systémy zážitkové podnikání silně nedoporučoval.


Published: 2024-06-14T13:57:21.564 in Prague

Original article URL: https://www.linkedin.com/posts/adam-kalisz-nnm_u-n%C4%9Bkter%C3%BDch-z%C3%A1kazn%C3%ADk%C5%AF-jsou-v-nasazen%C3%AD-po%C4%8D%C3%ADta%C4%8Dov%C3%A9-activity-7207350400457293825-BlfO

