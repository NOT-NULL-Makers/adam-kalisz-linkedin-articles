⚡ V Česku máme slabou kulturu učení se z chyb, které vedly k výpadku IT služeb. Jaké jsou pro to důvody a jak se můžeme polepšit?


👉 Kdyby někdo připustil, že udělal chybu, musí se bát o práci, nebo aspoň ztrátu odměn buď on nebo nadřízený i když se nejednalo o hrubou nedbalost a problém je spíš systémový.


👉 Sepsání post mortem reportu vyžaduje určitou kapacitu a komunikační zručnost. Obojí je problém, protože plánování kapacit málokdo umí natož praktikuje. Stejně tak krizová komunikace není něco, co by se učilo běžně na školách.


👉 Širší incident management a change management jsou pro hodně organizací v lepším případě pocitové záležitosti. Přitom hodně chyb se děje právě kolem nezvládnutého procesu s nasazováním změn.


Ke zlepšení se můžeme dostat postupnými krůčky:

• Snažme se zjistit skutečné příčiny problému.

• Interně si sepišme aspoň poznámky v bodech, které k problému vedly.

• Nepišme do poznámek, kdo za to může. Klíčový pojem je blameless postmortem.

• Zkuste zodpovědět otázku: „Co se musí stát, aby k incidentu příště nedošlo?” Hlavně je důlěžité nehodnotit, takže žádné „lepší” nebo „horší” a podobná přídavná jména.

• Zkuste si takový co nejobjektivnější postmortem sdílet mezi techniky uvnitř organizace a zjistěte reakci.

• V případě, že máte obecnou podporu, postupujte v hierarchii vzhůru. Snažte se důvěryhodnou, konkrétní komunikaci. Nehypotetizujte, přiznejte, když nevíte, ale dodejte co děláte pro to, abyste informace získali a pokud možno dodejte odhad termínu. Pokud další data získáte dříve, může být moudré je nesdílet výrazně dříve, než jste odhadovali že budou dostupná. Mezitím můžete vše ještě jednou ověřit nebo pracovat na získání dalších podkladů.

• Až jako poslední krok je zvážení, jestli informace sdílet věřejně. Do toho rozhodnutí musí být zapojeno vedení a musí o něm vědět právní oddělení a PR/ marketing. Rozhodnutí „jestli” je na vedení, na těchto odděleních je potom „jak”. Vyhotovte vzory sdělení, nastavte konkrétní postup, kdo má být před vydáním jak informován apod.


Řada firem v zahraničí a několik málo i v Česku post-mortem reporty vydávají. Cloudflare dokonce vícejazyčně. K větším výpadkům sepisuje zprávu i Seznam.cz.

Jak si sepisujete poznámky k probíhajícím incidentům Vy? Jak je následně komunikujete do organizace a případně dál k partnerům a zákazníkům, či dokonce veřejnosti?

#kaliszutelefonu


Published: 2025-06-17T15:03:16.880 in Prague

Original article URL: https://www.linkedin.com/posts/adam-kalisz-nnm_kaliszutelefonu-activity-7340725724795838464-qibw

[Cloudflare post-mortem pro výpadek služeb 12. června 2025](./media/2025-06-12-cloudflare-outage-postmortem.png)[Seznam post-mortem pro výpadek služeb 26. června 2024](./media/2024-06-26-seznam-výpadek-postmortem.png)