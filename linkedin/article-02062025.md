🧑‍⚖️ Právo na výmaz, opravu nebo doplnění můžou mít zásadní ekonomický a právní dopad na umělou inteligenci na bázi velkých jazykových modelů (Large Language Model – LLM).


💡 Články 16 a 17 podle #GDPR 2016/679, ale i US Privacy Act z roku 1974 zaručují právo na opravu a doplnění a resp. právo na vymazání dat, pokud nejsou potřeba pro vymáhání práva, potřeby účetnictví, v zájmu veřejného zdraví atd.


❗Z principu funkce #LLM je ale těžké data ze složité sítě zcela vyjmout. V některých případech je nutné model přetrénovat, protože techniky filtrování podkladů a výstupů, techniky anonymizace např. maskování a nahrazování, fine-tuning, reinforcement learning, fact-checking, či doplňování informací pomocí Retrieval Augmentation Generation (RAG) nebo integrace s vědomosními grafy nebyly dostatečné.


🤯 Další zapeklitý problém jsou halucinace, kdy i přestože byl model trénován na správných datech, tak při dodání dostatku „kreativní” náhodnosti můžou být data vypsána nepřesně způsobem, který může poškodit lidi, kterých se týkají.


∞ Problémem je i obrovská škála těchto modelů. Ty nejpokročilejší stojí vytrénovat řádově desítky milionů dolarů, desítky dní na superpočítači s odpovídající spotřebou elektřiny. Zde už tušíme, že stihnout běžnou lhůtu 30 dní pro nápravu může být skutečný oříšek.


🌊 Při dostatečném počtu žádostí o výmaz, opravu nebo doplnění nezbyde společnostem než přijít na výrazně efektivnější a spolehlivější postupy, jak chránit osobní údaje, nebo riskovat přísné pokuty a při nedostatečné součinnosti kriminální procesy s vedením.


Uniká mi něco a není to ve skutečnosti takový problém, nebo se většina lidí zatím tváří, že to problém není a doufá, že si příslušné úřady nevšimnou?


#kaliszutelefonu
Published: 2025-06-02T18:11:09.591 in Prague

Original article URL: https://www.linkedin.com/posts/adam-kalisz-nnm_gdpr-llm-kaliszutelefonu-activity-7335337187988697090-JYiZ

[LLM, GDPR a vyhladovění](./media/LLM-GDPR-starvation.png)