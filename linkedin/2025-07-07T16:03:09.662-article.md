🎠 Jak se lépe dotazovat velkých jazykových modelů pro trefnější a stručnější odpovědi. Pro kolegy programátory lepší výsledky za méně významových útržků, tokenů.


🤔 Ondřej Hanigovský si stěžoval, že je Anthropic Claude v podobě modelu Sonnet 3.5 a 3.7 zbytečně výřečný a plýtvá výstupními tokeny, což způsobuje zvýšené náklady v případě využití programátorského přístupu přes rozhraní pro programování aplikací (API).


🧐 Na až skoro dětinském příkladu na obrázku vidíme, že pokud se zeptám modelu Claude Haiku 3.5 podobně jako klasického vyhledávače na „Žluťoučký kůň pěl ďábelské ódy.” tak dostanu obšírnou odpověď.


👉 Některé modely přidají při takto nekonkrétním zadání ještě pro začátečníky nápomocnou nabídku co můžu dělat dál. Třeba OpenAI GPT 4.1: „Pokud s touto větou potřebuješ něco konkrétního (například překlad, rozbor, další věty s diakritikou apod.), napiš mi víc!”. Další výstupní tokeny, které pragmatický poučený uživatel nepotřebuje.


🧐 Když do dotazu zainvestuji nějaké úsilí, třeba se zeptám „V grafickém rozhraní vidím text: Žluťoučký kůň pěl ďábelské ódy. Na co je to ve stručnosti dobré?”. I pro člověka by tohle byla zvláštní věta, ale něco, na co bychom se mohli v některé situaci zeptat aniž bychom z druhé strany dělali políčko vyhledáváče a sami zněli jako robot. 🤖


👉 Použili jsme skoro dvojnásobný počet vstupních tokenů, o 24 více, které ale stojí v případě Anthropicu ⅕ ceny výstupních tokenů, u OpenAI s ChatGPT je ten poměr ¼. Na výstupu jsme ušetřili 73 tokenů, což nám za těch 24 vstupních tokenů navíc a krátké zamyšlení stálo, navíc jsme dostali lepší odpověď a potrénovali konstruktivní komunikaci.


💡 V čem je trik?

• Poskytl jsem #kontext. Kde, kdy, za jakých okolností něco pozoruju, tady třeba obecně v grafickém rozhraní.

• Dal jsem #cíl. Položil jsem otevřenou otázku, protože se chci s tématem seznámit.

• Vytyčil jsem #rámec, stanovil #pravidla. Chci stručnou odpověď.


➕ U složitějších dotazů na jazykové modely, ale i lidi se můžu sám sebe ptát, jestli dobře vyjadřuju svými #požadavky a výtkami své #potřeby a očekávání.


🛠️ Důležité je hlavně na malém příkladu začít, ideálně tak, abych v případě neúspěchu nenadělal velkou škodu.


#kaliszutelefonu


Published: 2025-07-07T16:03:09.662 in Prague

Original article URL: https://www.linkedin.com/posts/adam-kalisz-nnm_kontext-caedl-raermec-activity-7347988551327768576-F8Ee

[Jak se lépe ptát LLM na příkladu: "Žluťoučký kůň pěl ďábelské ódy."# Reaction to:https://www.linkedin.com/posts/ondra-hanigovsky_a-mo%C5%BEn%C3%A1-jste-na-to-u%C5%BE-taky-p%C5%99i%C5%A1li-claude-activity-7347555497199165440-P3gm# same URLhttps://www.linkedin.com/feed/update/urn:li:activity:7347555497199165440/# The bright yellow horse sang diabolical odes.](./media/prompt-very-yellow-horse.png)