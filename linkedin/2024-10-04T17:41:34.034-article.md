Vyhotovil jsem přepis analýzy Digitálního Stavebního Řízení, která prý byla pro premiéra Petra Fialu poslední kapkou a vedla k odvolání Ivana Bartoše z pozice ministra pro místní rozvoj.


👉 Protože je DSŘ společensky relevantní téma, rozhodl jsem se domnělý dokument analýzy přepsat do textové podoby ze souboru na rychlo a křivě vyfocených fólií prezentace. Odkaz na původní dokument pro porovnání je v hlavičce přepisu.


💡 K tématu nemám vyhraněný názor, jen bych poznamenal, že analýza poukazuje na a sama reprezentuje problémy s komunikací, které provází všechny projekty ať už se nakonec projeví jako úspěšné nebo neúspěšné.


🤔 Proč analýza nebyla zveřejněna rovnou v čitelné podobě a ne jako sbírka vyfocených fólií z prezentace se zbytečným nadužíváním bodů a pro premiéra nejspíš nepochopitelných technikálií je mi záhadou. Na druhou stranu, prakticky žádné konkrétní technické údaje neobsahuje.


❗ Zarážející je, že ani tento projekt podle všeho nebyl zveřejněný jako tzv. Free and Open Source Software i přesto, že piráti dlouhodobě podporují přístup zkracovaný heslem: veřejné finance → veřejný kód.

Není tedy možné dost dobře sdílet kód napříč projekty pro stát, pokud dodávku nerealizuje stejná firma. Není možné nezávisle ověřit, jak je software realizovaný, případně se z něj poučit. Ani se mi nezdá, že by stát proaktivně vyvíjel nástroje, které by dodávky softwaru pro něj zjednodušovaly a tedy zlevňoval.


🫣 V různých diskuzích kolem této analýzy si někteří byli schopni vybrat pro kritiku tu největší podružnost – chybějící unit testy. Je to přesně jedna z věcí, která by se jako slovní spojení v analýze pro netechnický management, natož premiéra neměla vůbec objevit, protože je to technikálie a tedy pro tyto lidi bez informační hodnoty.


• Co si o analýze myslíte vy?

• Přijde vám komunikace kolem státních IT zakázek dostatečná?

• Který státní IT systém vám ušetřil v poslední době nejvíce práce?


#kaliszutelefonu #analysis #communication #government #software #FOSS #crisis #management


Published: 2024-10-04T17:41:34.034 in Prague

Original article URL: https://www.linkedin.com/posts/adam-kalisz-nnm_p%C5%99epis-anal%C3%BDzy-digit%C3%A1ln%C3%ADho-stavebn%C3%ADho-%C5%99%C3%ADzen%C3%AD-activity-7247994265153286145-z4HN

[Přepis analýzy Digitálního Stavebního Řízení (DSŘ)](./media/Analýza DSŘ_2024.odt)