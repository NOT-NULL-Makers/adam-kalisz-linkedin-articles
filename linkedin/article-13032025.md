Veřejná výběrová řízení můžou být cestou, jak v některých oblastech prorazit na trhu a vybudovat reference. Jaké strasti na případné dodavatele čekají?


🧐 První překážkou je vůbec se zorientovat v pojmech, portálech a registracích. 


🤷‍♂️ Mít jeden portál by bylo totiž příliš složité. Nějaké soukromé společnosti vytvořily agregátory, stejně jako jsou např. agregátory na elektronické úřední desky, něco je zdarma, něco za úplatu. Protože stát nevybere na daních dost, aby tohle vyřešil koncepčně a dobře sám.


📚 Potom samozřejmě potřebujete vědět pojmy jako Veřejná Zakázka Malého Rozsahu VZMR (do 2 mil. Kč, bude se navyšovat na 3 mil. Kč, ale ve stavebnictví je limit jiný) a kupu dalších.


🔏 Taky v podstatě potřebujete uživatelsky pořád poměrně náročný elektronický podpis, protože tohle vůbec není něco, co by šlo řešit přes datové schránky, různé klíče e-governmentu, bankovní identitu a další infrastrukturu na pár kliknutí.


💪 Konečně se probojujete k tomu, že byste měli splněné technické podmínky pro podání nabídky. Potom ale zjistíte, že spousta výzev má tak nekonkrétní zadání a tak krátké lhůty, že není vůbec realistické se včas dozvědět důležité informace pro nacenění, natož komunikaci např. s dodavateli SW a HW. U takových výzev je poměrně očividné, někdy dokonce přímo v zadání přiznané, že některé firmy mají prostě mnohem více informací z předchozích jednání a spoluprací.


👉 No a potom tu jsou výzvy, které se podaly jen proto, aby někdo mohl dostat na něco typicky už bokem domluveného dotace.


A tak člověk ztrácí iluze z vlastní zkušenosti a má přirozeně tendenci nechat ty obrovské objemy peněz těm, kteří na to mají žaludek. Výsledek té rezignace tu a tam probublá do zpráv v podobě různých kauz.


#kaliszutelefonu #public #tender
Published: 2025-03-13T13:05:15.807 in Prague

Original article URL: https://www.linkedin.com/posts/adam-kalisz-nnm_kaliszutelefonu-public-tender-activity-7305921889019850752-z-Ba

[Schéma portálu FEN](./media/fen-schema.png)[Registrace dodavatele v portálu NEN](./media/registrace-dodavatele-nen.png)