„Stačí aby si Google vymyslel, že weby nedostupné po IPv6 budou mít o trošku horší skóre pro pořadí ve vyhledávání, dražší reklamu nebo je bude crawlovat méně často. Jen si vzpomeňte jak rychle zmizel Internet Explorer 6, když se na YouTube objevil banner, že IE6 nebude podporovaný.“


👉 To je kus z odpovědi na komentář pod pátečním příspěvkem upozorňující na  weby populární v Česku, které od World IPv6 Launch Day dne 6.6.2012 nenasadily #IPv6.


💡 Internetový protokol verze 6 potřebujeme pro rozvoj internetu. Původní #IPv4 totiž nemá dost internetových adres pro všechny a je tak třeba doslova soutěžit o čísla. To, co velké firmy a instituce dříve dostaly zdarma či za symbolický poplatek nyní musí firmy i instituce, malé i velké draze kupovat u překupníků a ne na všechny se dostane.


☝️Je s podivem, že některé přední české firmy a instituce nenašly dostatek solidarity a technického know-how, aby podpořily rozvoj internetu, který každé jedné této společnosti a instituci nesporně pomohl. Některým natolik, že na tom závisí jejich existence❗


🫴 Pojďme konečně pokročit od popírání, vymlčování, výmluv, smlouvání, deprese a dalších fází smutku ke smíření a činům. Pojďme nasadit #IPv6 aspoň na webových prezencích a ideálně dalších rozhraní se světem.


👉 Co bylo bylo. Každá společnost nějak rostla, má třeba historickou zátěž. Taky každý nevíme všechno. Důležité je dívat se vpřed a situaci řešit. Za rok bude IPv6 slavit 30 let od specifikace v podobě IETF RFC1883, tak by bylo fajn, kdybychom připojili do roku 2025 ještě i předsevzetí nasadit IPv6 aspoň na webu a mohli to výročí oslavit s čistším štítem.


👉 Podle Cloudflare má Česko podíl zhruba 24% IPv6. U Německa udává 42%. Google udává optimističtější měření, pro Česko 32% a Německo 76%, celosvětově asi 45%. Jestli on ten faktor 2x mezi Českem a Německem náhodou nemá ani nějakou ekonomickou paralelu? 🙂


🙏 Děkuji všem za plodnou diskuzi, sdílení a reakce pod pátečním příspěvkem. Díky tomu měl příspěvek velký dosah a téma IPv6 se dostalo do povědomí vedení některých ze zmíněných společností.


#kaliszutelefonu #network #internet #web #future #adoption #technology
Published: 2024-12-30T15:24:28.887 in Prague

Original article URL: https://www.linkedin.com/posts/adam-kalisz-nnm_ipv6-ipv4-ipv6-activity-7279502610187923456-c_Iy

[Cloudflare TOP20 countries in IPv6 adoption percentage based on the last 4 weeks in Dec 2024.](./media/cloudflare-top-ipv6-4w-30122024.png)[Google IPv6 adoption percentage in Dec 2024.Vratislav Kořínekhttps://v2.radar.cfdata.org/adoption-and-usagehttps://v2.radar.cfdata.org/adoption-and-usage/cz?dateRange=12whttps://www.google.com/intl/en/ipv6/statistics.html](./media/google-ipv6-adoption-24122024.png)