Dnes jsem uzavřel restrukturalizaci souborového serveru. Z asi 10,5 TiB se podařilo udělat zhruba 8,4 TiB a to jsem prakticky nic nesmazal. Těch 10,5 TiB může nést asi 2 202 010 běžných fotek z mobilu, ano přes 2 miliony fotek. Nebo třeba 231 celovečerních filmů v Blu-Ray kvalitě a rozlišení 4k. Vejde se to na dnes už poměrně obyčejný harddisk, nebo magnetickou pásku LTO-8 (vyobrazená je stará LTO-2, ale princip je stejný), které řada firem využívá pro zálohování. Jak se mi ale podařilo uložit stejná data do menšího prostoru?


Pomohla mi takzvaná transparentní komprese dat. Všechna data jsem přenesl na souborový systém ZFS, který transparentní kompresi a další spoustu triků podporuje. Klasické souborové systémy kompresi buď neumí a nebo ji neprovádí úplně šťastným způsobem. Potom je možné, že jako v mém případě i data, která by podle všeho neměla být komprimovatelná jsou komprimovatelná aspoň trochu a podaří se vyšetřit tu 10% tu 60% atd. a v součtu to dá na těch datech se kterými jsem pracoval já zhruba 20% úspory. Překvapilo mě, že obrovská struktura složek převážně s fotkami, které by neměly být takto komprimovatelné se přeci jen o pár procent zmenšila.


Souborový systém ZFS ale má další vlastnosti, které zjednodušují správu úložiště, zálohování, zjednodušují obnovu po útoku ransomware, umí kontrolovat integritu dat a v řadě případů i případné poškození automaticky opravit z např. z druhého disku v zrcadle, pokud máte takto redundantní úložiště. Souborový systém ZFS je open source, takže si jej může nainstalovat každý, kdo má kompatibilní systém a ví, co dělá.


Výsledek je, že po obnově serveru novějšími disky a této migraci server potřebuje pouze 2 disky místo 6. Zůstává zachován dostatečný výkon i redundance v případě havárie jednoho disku, ale výrazně se snížila spotřeba elektřiny a tedy i generované teplo.


Zdroj obrázku je tentokrát wikipedia:

https://upload.wikimedia.org/wikipedia/commons/7/7c/LTO2-cart-wo-top-shell.jpgPublished: 2024-05-06T21:58:19.729 in Prague

Original article URL: https://www.linkedin.com/posts/adam-kalisz-nnm_dnes-jsem-uzav%C5%99el-restrukturalizaci-souborov%C3%A9ho-activity-7193338313615769600-nO-L

