❗Jak vnímají Vaše chování ostatní? Nepůsobíte arogantně a povýšeně i přestože to vůbec nebyl Váš záměr a takto působit nechcete?


👉 Není to nic příjemného, ale pokud si nejste jistí, že umíte číst efekt svého chování na komunikačního partnera, možná je nejlepší vytvořit prostředí ve kterém je možné upřímně odpovědět a prostě se zeptat.


👉 Záleží jen na Vás, jak rychle si proběhnete 5 fází smutku podle modelu Küblerové-Rossové a pokročíte od popírání a odmítání ke smíření či přijetí.

💡 Dobré je fázi popírání a následně hněvu spolknout, protože jinak Vám příště už nikdo nebude mít chuť věci říkat.


🤔 Pro lepší pochopení je dobré si dojmy přeformulovat a potvrdit si, že je tento popis pořád trefný. Arogantní chování může být nízká míra pokory nebo přílišná sebejistota nebo zabírání moc prostoru natolik, že se ostatní nedostanou pořádně ke slovu aniž by si prostor vybojovali.


🤷‍♂️ A můžete si říct, že to je i o protistraně. Ale opravdu chcete předpokládat, že proti Vám sedí narcis, blb, arogantní kretén a není to jen Váš odraz v zrcadle? Máte pro nálepkování protistrany nějaké objektivní podklady, které ideálně potvrdila nezaujatá třetí strana, nebo Vám jen ostatní říkají co chcete slyšet?


⚖️ Dobré je zvážit, jestli když budete se zájmem mlčet o něco déle, jestli se v konverzaci třeba nedozvíte něco zajímavého, co byste jinak přehlučili. Možná můžete taky tu a tam za něco explicitně poděkovat tak, aby to k protistraně došlo jako skutečný vděk a ne jen konverzační obrat. U každého to bude trochu něco jiného. U někoho to třeba může být jenom tón, hlasitost, tempo řeči, držení těla, aroma/ zápach atd. co položí základ negativnímu vnímání.


💪 Za poslední rok jsem dostal zajímavé podněty, které mě donutily se vystupováním svým a jiných a vnímáním téhož intenzivně zabývat. Obávám se, že to bude velmi nosné téma na dlouhou dobu, pravděpodobně navždy.


#kaliszutelefonu #behaviour #negotiation #perception #respect #empathy #conversation #personal #impression


Published: 2025-01-07T13:11:34.137 in Prague

Original article URL: https://www.linkedin.com/posts/adam-kalisz-nnm_kaliszutelefonu-behaviour-negotiation-activity-7282368264586887168-qr58

[Vnímání našeho vystupování](./media/vnímání-našeho-vystupování.png)