🪟 Dánská města Kodaň a Aarhus odchází od Microsoftu.


👉 Nelze než Dánům držet palce a pozorně se dívat, jak migrace probíhá. Víme, že to jsou náročné projekty, které můžou s sebou přinést řadu komplikací. Diverzifikace směrem k většímu zapojení Free and Open Source Software (#FOSS) ale dává dlouhodobě smysl na všech úrovních.


🐧 Chtěl bych připomenout, že Dánové rozhodně nejsou ani zdaleka první. Francouzské četnictvo (Gendarmerie Nationale) přešlo na GendBuntu a LibreOffice již před mnoha lety. Poslední zmínky říkají, že provozuje přes 97 % počítačů na této variantě GNU/ Linuxu odvozené od populární distribuce Ubuntu.


🚶 Nedávno oznámila německá spolková země Šlesvicko-Holštýnsko přechod na kancelářský balík LibreOffice a v dlouhodobějším horizontu i GNU/ Linux.


✏️ Velké instalace LibreOffice jsou ve španělském regionu Valencie, italském ministerstvu obrany, italském regionu Umbrie a městu Řím. Další města, třeba Vídeň dlouhodobě nasazení svobodného softwaru a softwaru s otevřenými zdrojovými kódy podporují.


🙏 V roce 2022 město Vídeň bylo zlatým sponzorem konference EuroBSDCon. Operační systémy odvozené od Berkeley Software Distribution (BSD) jako #FreeBSD nebo #OpenBSD jsou zcela esenciální, protože potřebujeme svébytné vývojové větvě, abychom vyzkoušeli pro a proti různých přístupů v praxi. Vyhneme se monokulturám na bázi Linuxu a popř. GNU, které jsou třeba z hlediska bezpečnosti problém.


💡 Pokud používáte příkazovou řádku macOS, tak by Vám bylo FreeBSD v řadě ohledů blízké – macOS řadu nástrojů právě od FreeBSD přejal. Stejně tak pokud používáte #OpenSSH nebo nástroj sudo, tak za to zase vděčíme komunitě okolo OpenBSD.


📈 Investice veřejných prostředků do FOSS dává obrovský smysl a je zcela očividně motorem inovací a přidané hodnoty. Dokonce i firmám jako Oracle nebo Microsoft vydělává FOSS obrovské peníze, proto obě firmy přispívají do mnoha projektů finančně i kódem.


🤖 Další kapitolou budou open source Large Language Modely a obecně výzkum okolo AI, tam jsme ještě na začátku.


#kaliszutelefonu


Published: 2025-06-17T00:03:23.869 in Prague

Original article URL: https://www.linkedin.com/posts/adam-kalisz-nnm_foss-freebsd-openbsd-activity-7340499261693849601-ZTm-

[Dánská města jako Kodaň a Aarhus kvůli obavám ohledně financí, závislosti a monopolnímu chování odchází od Microsoftuhttps://www.thelocal.dk/20250603/danish-cities-drop-microsoft-over-trump-policies-and-financial-concerns](./media/danish-cities-drop-microsoft.png)