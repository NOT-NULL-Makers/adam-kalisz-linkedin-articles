🤔 Neustále přemýšlíme, jak lépe vysvětlit, co vlastně v NOT NULL Makers děláme. Lepší komunikací šetříme čas a sílu našim zákazníkům a partnerům.


👉 Provázíme zákazníka po celou cestu při řešení problémů, které typicky souvisí s digitálními technologiemi. To znamená, že často začínáme vyformulováním kde to drhne nebo kde vidíme nerealizovaný potenciál. Ujistíme se, že se skutečně vyplatí tyto výzvy řešit.


🪜 Náš přínos může mít různé podoby, ale obecně se snažíme nastavit vizi, vytvořit rámec a následně spolu se zákazníkem realizovat tyto cíle pomocí spousty drobných krůčků. Díky tomu je zřetelně vidět pokrok na projektu. Snadněji se identifikují nesnáze, které při plánování nebylo možné zohlednit, čímž minimalizujeme riziko.


🤝 U některých zákazníků naprogramujeme systém na míru, jinde pomůžeme s infrastrukturou, často řešíme procesy a mezilidskou spolupráci, školíme, připravujeme zákazníky na regulace, certifikace. Zkrátka co je potřeba, aby se problém podařilo podchytit v celé jeho šířce a hloubce.


💡 V jedné prominentní firmě zabývající se mj. výzkumem trhu jsme identifikovali značnou demotivaci zaměstnanců. Jsou pro ni objektivní důvody. Částečně mezilidského charakteru, které zatím řešíme velmi subtilně a částečně byla důvodem i nedostupnost adekvátních kapacit, nástrojů a struktury v oblasti IT. Kvůli povaze podnikání v oblasti zpracování dat je IT infrastruktura oporou firmy.


🛠️ Více než desetileté servery, nekoncepční struktura sítě, chybějící redundance a zastaralé a zvláštně nastavené virtuální stroje, které současný admin podědil po předchůdci, celé už byly na hraně použitelnosti. Více se řešily problémy, než jak lépe podpořit podnikání firmy.


✅ Nyní je celá řada zásadních infrastrukturních prací hotová či ve fázi finalizace. Vzájemná důvěra se prohloubila, čímž se otevírají dveře právě i pro mezilidskou práci a lepší organizaci.


💪 Jako řada jiných firem, které byly vybudovány v 90. letech minulého století a kde stále zakladatel řídí chod firmy, bude i zde dříve či později nutné vyřešit postupné předání firmy do rukou další generace. S novou krví přichází často i nové nápady, jiné přístupy a elán.


#kaliszutelefonu #digitalization #business #communication #support #mission
Published: 2024-10-08T14:43:13.240 in Prague

Original article URL: https://www.linkedin.com/posts/adam-kalisz-nnm_kaliszutelefonu-digitalization-business-activity-7249398934232608769-KWJD

[Medieval computers, king and his advisor think about buying a computer](./media/medieval-computers.jpg)