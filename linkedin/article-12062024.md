Rozbil se nám špunt do vany. Tedy takový ten mechanismus, který umožňuje "špunt" zatlačením zavřít a druhým zatlačením otevřít. Jednoduchá věc, která sestává asi z 3 mosazných kusů, pružinky, drátového očka a mosazného šroubku. Bohužel se může šroubek časem vyšroubovat a pružinka zlomit a mechanismus přestane fungovat.

Špunt se ještě podařil vyšroubovat, ale vůbec jsem netušil, kde hledat náhradní díly nebo rovnou celý mechanismus. Obával jsem se volání instalatéra kvůli prkotině. Nakonec si druhý člověk v oddělení v Hornbachu na mechanismus click/ clack, který se prodává jako separátní díl a dá se použít jak v umyvadle tak vaně, vzpomněl a můj image, že doma občas i něco opravím, byl zachráněn. Také jsem oproti opraváři určitě ušetřil spoustu peněz a ještě se něco přiučil. A do Hornbachu jsem stejně musel kvůli jiným věcem.

Vidím v tom poučku, že i jednoduché věci se můžou pokazit, ale může být poměrně těžké je nahradit, zvlášť když je to věc mimo specializaci. Někdy je ale snaha nahradit takovou věc vlastními silami ekonomická a vlastně poměrně zvladatelná, když máte dobré rádce. Proto je dobré občas do firmy pozvat někoho s jiným pohledem a zkušeností a pobavit se o různých věcech, které nefungují, ale skoro určitě by se daly opravit. Třeba to bude jak s tím špuntem a bude zase možné se obrazně koupat.
Published: 2024-06-12T16:08:01.749 in Prague

Original article URL: https://www.linkedin.com/posts/adam-kalisz-nnm_rozbil-se-n%C3%A1m-%C5%A1punt-do-vany-tedy-takov%C3%BD-activity-7206658508845400068-h5ZU

