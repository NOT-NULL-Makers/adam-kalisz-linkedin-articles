❗Pletení technických detailů do nadhledových prezentací.


... je **anti-pattern**, abych parafrázoval výňatek z příspěvku "Ministři dopravy a pro místní rozvoj navrhují řešení pro digitalizaci stavebního řízení" dostupný od 16. října 2024 na webových stránkách ministerstva dopravy (v současné době na mdcr.cz, protože ještě není pod doménou gov.cz).


💡 Pro nadhled zbytečné detaily rozmělňují sdělení. Znám jen málo vládních činitelů, kteří by i jen náznakem chápali co je to framework Spring, React, backend, frontend, databázový objekt, REST, API, unit test, code coverage, open source a další.


👉 Přetechnizované zprávy pro netechnické publikum jsou manipulace a znakem absence respektu, či nedostatku rozmyslu při tvorbě prezentace. Chybí zde kontext pro cílovou skupinu, ale je tu snaha podpořit dojem erudice, který nemá reálný základ, protože je míra erudice publikem neposouditelná.


👉 Řada sdělení v přiloženém výňatku je přes svoji techničnost velmi vágních. Jsou míchané odhady na základě nejspíš zkušeností pro publikum anonymních osob a nekvantifikované, či kvantifikované, ale kvalitativně dále nerozvedené údaje. 


• V čem jsou přístupy dodavatelů jiné? Jak velký bude negativní vliv z toho vyplývající?

• Které open-source knihovny by mohly nahradit iq-framework?

• Proč nelze programovat backend a frontend současně, to na projektu nepracují tzv. full-stack vývojáři, kteří by "prokopli" funkcionalitu od databáze až po grafické rozhraní pro uživatele?

• Co považují za formální standardizaci? Musí na to být ISO, nebo tím myslí nějaké UML diagramy, nebo to bude hodně textu?

• Jak užitečné musí komentáře být, aby bylo splněno zadání?

• Jak triviální unit testy by splňovaly code coverage?


👉 Z důvodu tohoto zatemnění by možná bylo lepší celou tuto část rovnou vynechat, nebo se odkázat na nějakou detailní technickou zprávu, kde by byl prostor se technickým detailům věnovat bez zkratek a v rámci řádně vydefinovaného kontextu a pro odbornější publikum.


🤔 Všimli jste si, že hned v druhém odstavci jsem použil zbytečný detail?


#kaliszutelefonu #communication #report


Published: 2024-10-18T12:22:35.155 in Prague

Original article URL: https://www.linkedin.com/posts/adam-kalisz-nnm_kaliszutelefonu-communication-report-activity-7252987420994867201-2lHQ

2.5 Použité technologie z https://www.mdcr.cz/Media/Media-a-tiskove-zpravy/Ministri-dopravy-a-pro-mistni-rozvoj-navrhuji-rese
