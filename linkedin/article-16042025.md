„Chceme člověka na plný úvazek, takže jde to na HPP nebo na OSVČ.”


🤔 Buď mám pozici, kde potřebuju zabrat a potom potřebuju, aby se spolupráce utlumila nebo ukončila, nebo je potřeba kontinuální a potom hledám zaměstnance nebo spolehlivého dlouhodobého partnera se zastupitelností.


👉 Není to indikace, že hledám někoho, kdo je ochotný pracovat ve skutečnosti jako zaměstnanec – tzv. na švarc protože alternativou je HPP?


👉 Pochopil bych, kdyby to byla nějaká malá firma, ale tohle jsem slyšel od vysokého manažera jedné banky při komunikaci kolem potřeby zastat roli, která má z principu své funkce přístup prakticky ke všem datům minimálně v určité oblasti. Nezdá se, že by se jednalo o nějaký časově ohraničený projekt.


😈 Za mě tohle kazí akorát trh a burcuje voliče přesně těch stran, které zdravému podnikatelskému prostředí nepřejí. Ten konkrétní člověk si možná přijde na hezké peníze, ale na západ a jih od nás by měl dost podobné peníze i jako zaměstnanec, ale na rozdíl od pseudo-živnostníka včetně např. bonity pro banku a celé řady ochran a garancí.


🤔 Pokud o zaměstnanecké ochrany nestojíme, protože tolerujeme pseudo-živnostníky v zaměstnaneckých rolích, možná bychom měli změnit zákon a mít standardně pár dní dovolené max a vyhazovat na hodinu více na způsob zaměstnání v USA. Možná bychom potom mohli i snížit odvody. Pokud o zaměstnanecké ochrany stojíme, proč tyto kličky skuteční zaměstnanci ve firmách svým zaměstnavatelům tolerují?

#kaliszutelefonu #work
Published: 2025-04-16T17:40:45.413 in Prague

Original article URL: https://www.linkedin.com/posts/adam-kalisz-nnm_kaliszutelefonu-work-activity-7318297307148398592-2a0e

