⚕️ Dnes medicínské okénko, které hlavně vašim dcerám, partnerkám a matkám může zachránit život. Pokud berou hormonální antikoncepci, kouří/ vapujou, jsou dlouho ve strnulé pozici, rády létají či se potápí, pijou klidně i nárazově velké množství alkoholu a současně mají leidenskou mutaci, tak teď dávejte velmi dobrý pozor.


💡 Leidenskou mutaci má asi 5 % populace. Je to mutace v genu pro hemokoagulační faktor V, což vede k vyšší srážlivosti krve a tedy může vést k výrazně vyššímu riziku trombózy. Komplikace jsou hlavně trombózy žil dolních končetin a plicní embólie, kde sraženina zablokuje přísun okysličené krve z plic. Úmrtnost na neléčenou plicní embólii je 30%, na rozpoznanou a léčenou 8%.


👉 Malé děti a hlavně mladé holky je dobré nechat na leidenskou mutaci vyšetřit, typicky je to poprvé možné na pojišťovnu zdarma. Samoplátci to mají do 1000 Kč, pokud se vám nechce handrkovat, čekat, atd.


❗ Hormonální antikoncepce se s leidenskou mutací silně nedoporučuje, dobrý gynekolog by navíc bez vyšetření/ dotazu na leidena vůbec neměl antikoncepci předepsat. Zde je riziko sraženiny mnohonásobně vyšší. V kombinaci s požíváním nikotinu či jinými kontraindikacemi to není otázka jestli, ale kdy.


👉 Pokud vám leidena zjistí, není to konec světa. Ale dejte to vědět rodičům, případně potomkům ať se taky vyšetří. Při dlouhých cestách myslete na to, ať se aspoň jednou co dvě hodiny projdete, zkuste se pravidelně protahovat. Zvažte kompresní punčochy a pobavte se s lékařem o ředění krve. Samozřejmě to explicitně uvádějte při zákrocích a úrazech i následné léčbě.


#kaliszutelefonu #leiden #prevention
Published: 2025-07-08T18:35:36.277 in Prague

Original article URL: https://www.linkedin.com/posts/adam-kalisz-nnm_kaliszutelefonu-leiden-prevention-activity-7348389302877188096-vQK_

[Gemini 2.5 Pro: Generate an image of a blood clot in a vein symbolizing the risk of Leiden mutation. Don't include any text in the image. Make the clot in such a way to fill the vein cross section as to make obvious that blood cannot flow through it anymore.](./media/blood-clot-in-a-vein-gemini-2-5-pro.jpeg)