Jak je to s Wi-Fi 7, síťovými a bezpečnostními vymoženostmi HPE Aruba Networking?


🙏 Minulý pátek jsem měl příležitost přijmout pozvání Svatopluk Churacek a poslechnout si ucelenou prezentaci hlavně k tématům okolo Wi-Fi 7 také známé jako IEEE 802.11be. Zaujaly mě ale i témata správy pomocí Aruba Central, SD-Branch, vzdáleného přístupu se Security Service Edge (SSE), ale i tendence pomoct síťařům a správcům pomocí AI. Také to byla příležitost potkat osobně Michal Svoboda a další známé tváře Jan Aron Marek Puverle Aleš Houdek nebo Miloslav Svoboda.


👉 Modernizace Wi-Fi se vyplatí pokud řešíte rušení, jste si vědomi limitací zabezpečení WPA2 nebo prostě potřebujete větší propustnost. Novější access pointy (AP) umí také využít nové příděly frekvencí v rozsahu 5945–6425 MHz, což dále zvyšuje prostor pro vyšší propustnost a menší rušení.


👉 Pro takové AP je ale nutné mít i adekvátní kabeláž a to nejen kvůli možnosti dodat až 40–50 W na AP pro napájení ve špičce, ale také aby nebyl přenos ke switchům úzkým hrdlem.


👉 Takovou infrastrukturu je potom nutné i efektivně spravovat. K tomu je Aruba Central, který je v nové verzi rychlejší a přehlednější. Přes něj je pak možné dirigovat i složitější úkony kolem SD-WAN (SD-Branch) a zabezpečení vzdálených přístupů SSE.


💡 Zajímavé byly AI funkce, např. profilování zařízení, které pomůže rozpoznat přesný model. Jinde je to třeba diagnostika chyb. Věřím, že to opravdu může ušetřit docela dost času a snížit frustraci v některých situacích.


#kaliszutelefonu #wifi #networking


Published: 2025-04-29T13:32:20.901 in Prague

Original article URL: https://www.linkedin.com/posts/adam-kalisz-nnm_kaliszutelefonu-wifi-networking-activity-7322945835346878465-YsCl

[Radio Frequency Design for 5 and 6 GHz bands](./media/aruba-wifi7-rf-design.jpg)[New frequencies for Wi-Fi 7](./media/aruba-wifi7-new-features.jpg)[Faster feeds for Wi-Fi 7](./media/aruba-wifi7-faster-cabled-network.jpg)[WPA3 Simultaneous Authentication of Equals](./media/aruba-wifi7-security.jpg)