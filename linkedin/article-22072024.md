Díky #CrowdStrike se mi podařil v pátek můj asi nejpopulárnější a nejčtenější Tweet. Na to, že se jedná o poměrně technickou záležitost a je to až třetí Tweet ve vlákně to není špatné. Díky všem, kteří mě či mé myšlenky tam i zde na LinkedIn v posledních dnech podpořili!


➡ Bezpečnost nezlepšíte tím, že spojíte více systémů, kterým nerozumíte a ve skutečnosti je neovládáte. Naopak je nutné pracovat na lepším pochopení systému a aktivně odstraňovat nepotřebné části.


Takovou práci za vás neudělá žádný EDR ani antivirový systém. V řadě případů může takový systém být zdrojem dalších potíží, protože je to přesně ta část, které plně nerozumíte a nemáte ji pod kontrolou. Nebo vy snad víte, kolik nových "definicí" váš antivir od pátku přijal? Máte snad na tyto aktualizace a další updaty EDR/ antiviru reprezentativní testovací prostředí? Máte plány na disaster recovery a pravidelně je procvičujete? A co domácí lednička, kdy jste ji umyli naposledy?


Je velmi snadné kritizovat, ale CrowdStrike a další podobné nástroje jsou jen symptom, že všichni bojujeme se správou majetku a závazků. Nakonec tento problém identifikoval již Díogenés, který byl na svou dobu poměrně dobrým ztělesněním chaosu.

Velké firmy a instituce myslely, že si práci v pochopení a vytřiďování ulehčí softwarem. I regulátoři v některých oblastech vidí sisyfovský úkol pochopení, úklidu, údržby a zajišťování pořádku napříč nedokonalými systémy a proto tlačí regulované do řešení jako EDR, která asi v řadě případů mají reálný přínos.


#kaliszutelefonu #security #resiliency #administration #management
Published: 2024-07-22T14:34:54.807 in Prague

Original article URL: https://www.linkedin.com/posts/adam-kalisz-nnm_crowdstrike-kaliszutelefonu-security-activity-7221130590136270848-qorf

[The worrying thing is that you don't achieve better security by slapping more systems you don't understand or control together but rather by actively removing stuff you don't need and working to understand well what the system does.](./media/CrowdStrike-Tweet.png)[Auditors hate this man.](./media/CrowdStrike-Tweet-auditors-love.png)