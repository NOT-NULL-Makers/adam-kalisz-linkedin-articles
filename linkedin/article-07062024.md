Včera jsem měl příležitost podívat se na Den IPv6, který organizuje CZ.NIC, z.s.p.o. a CESNET se značnou pomocí Ondřeje Caletky. Tento ročník probíhal v přednáškovém sále NTK - National Library of Technology.

Tento ročník otevřel Pavel Satrapa, následoval Ondřej Profant, který mluvil o nařízení, které ukončí dostupnost vládních služeb po IPv4 v roce 2032. Následoval Ondřej Filip, který mimo jiné poutavě popisoval strasti Regionálního Internetového Registrátora AFRINICu.

Potom mluvil Jan Vondráček z Pardubické Univerzity o IPv6-only eduroamu. Následně Ondřej Caletka z pozice přednášejícího tématizoval IPv4-mappované IPv6 adresy a přinesl zajímavé poznatky o výskytu těchto adres v DNS a možných chybách např. při jejich použití v pravidlech firewallů.

Radek Zajic tradičně nezklamal a upozornil na možná překvapení při zavádění IPv6. Naopak o nepříjemnostech s IPv4 a možném řešení za pomoci IPv6 při slučování Internetových poskytovatelů mluvil Martin Huněk z Technické Univerzity v Liberci. Tento blok mezi obědem a pauzou na kafe pojednávající o zkušenostech s provozem IPv6 řešení dovršil Karel Hradecký z GEM System a rozvířil diskuzi o kombinacích hardwaru a tarifech mobilních operátorů, které nepodporují IPv6 a jaké to je minové pole zavádějících informací. V tomto ohledu se snad blýská na lepší časy, protože T-Mobile Czech Republic a.s. snad konečně začne nasazování IPv6 ve své mobilní síti ještě tento rok a možná tak v dohledné době dožene své kolegy na západ od nás.

Po vypití kafe jsem musel jít, protože jsem chtěl stihnout včas další schůzku Mastery Clubu Negotico v Poděbradech.
Published: 2024-06-07T14:10:18.304 in Prague

Original article URL: https://www.linkedin.com/posts/adam-kalisz-nnm_v%C4%8Dera-jsem-m%C4%9Bl-p%C5%99%C3%ADle%C5%BEitost-pod%C3%ADvat-se-na-activity-7204816943281815552-_TPw

[](./media/ipv6-day-2025-profant.jpeg)[](./media/ipv6-day-2025-gemsystem.jpeg)[](./media/ipv6-day-2025-filip.jpeg)[](./media/ipv6-day-2025-vondracek.jpeg)[](./media/ipv6-day-2025-caletka.jpeg)[](./media/ipv6-day-2025-zajic.jpeg)