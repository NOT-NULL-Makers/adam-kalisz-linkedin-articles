💡 Komentování příspěvků Vám dává vhled do popularity příspěvku i když není Váš.


🎉 Dobrý komentář pod populárním příspěvkem je často užitečnější pro dosah a budování kredibility než příspěvek na vlastním profilu. Váš komentář uvidí mnohem širší publikum, které máte šanci zaujmout.


👉 Lze předpokládat, že příspěvek vidělo násobně více lidí, než Váš komentář. Chytlavost komentáře můžou ukázat reakce v poměru k reakcím na příspěvek. Od autora příspěvku je skoro automatická, pokud není komentář moc kontroverzní nebo autor komentářům nevěnuje pozornost.


👉 Obecně podle reakcí populární příspěvek vidí řádově víc lidí, než kolik interaguje. Většina taky komentáře nečte. Možná si přečtou část toho komentáře, který se zobrazí i s příspěvkem → to je Vaše šance.


❓ Jak musí vypadat komentář, aby kvalitativně měřil popularitu příspěvku?


• Musí přinášet hodnotu. Podle tématu příspěvku třeba doplnění informací na základě zkušenosti, jiný pohled, kontroverzi, dokonce i vhodný vtip.

• Typicky je delší než jedna věta, ale neměl by to být elaborát. Jděte rovnou k věci.

• Komentující je sám poměrně dobře propojený a obecně aktivní.

• Na komentář musí reagovat i jiní lidé, než autor příspěvku a ideálně přitom splňovat tyto parametry dobrého komentáře.

• Každá vzdálenější úroveň zanoření komentáře od příspěvku je velký handicap. Nekonečná vlákna nikdo nečte.

• Komentování dny po přidání příspěvku nemají valný smysl, čím dříve, tím lépe.

• Vhodný obrázek nemůže uškodit, naopak webový odkaz, který na sílu odlákává komentující pryč bez přidané hodnoty nepomáhá.


❗ Soustřeďte se na omezený okruh témat, která jsou Vám blízká a nesnažte se být všude. Hlavně politika a různé vtipy k tomu svádí, ale snižuje to kredibilitu, když si někdo Váš profil otevře, nebo mu LI servíruje to, na co jste reagovali či tomu přidali komentář.


📈 Pro ilustraci, můj nejlepší příspěvek z hlediska zapojení má 220 zapojení a 27 500 shlédnutí. Nejsledovanější příspěvek má 103 700 shlédnutí, ale jen 120 zapojení. Nedávný úspěšný příspěvek má třeba jen 5500 shlédnutí a 53 zapojení. U komentářů je zjištění statistik složitější, na ně není žádný přehled, ale poměrně často u komentáře vidím číslo shlédnutí 1000+, třeba na to vymyslím nějakou automatizaci, jak si přehled udržovat.


🤔 Co myslíte, je lepší vlastní příspěvek s 1000 shlédnutími a 5 reakcemi  nebo komentář s 1000 shlédnutími a 5 reakcemi?


Published: 2025-06-15T19:48:15.992 in Prague

Original article URL: https://www.linkedin.com/posts/adam-kalisz-nnm_komentov%C3%A1n%C3%AD-p%C5%99%C3%ADsp%C4%9Bvk%C5%AF-v%C3%A1m-d%C3%A1v%C3%A1-vhled-do-activity-7340072667938471936-eVqn

[Sledování popularity cizích příspěvků](./media/sledování-popularity-cizích-příspěvků.png)