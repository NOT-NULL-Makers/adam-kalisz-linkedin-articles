🔋 či 🪫, toť otázka. **Jak řešíte záložní zdroje elektřiny vy?**


Drobné výpadky elektřiny a různé výkyvy v kvalitě elektrického napětí a tedy proudu můžou značně znepříjemnit provoz nejen IT infrastruktury. Fluktuace dodávek můžou vést k nekoordinovanému vypnutí náchylných systémů, v horším případě můžou ale vést k nepatrnému poškození dat na které se přijde až když už se všechny zálohy vyměnily a data nelze snadno opravit.


Proto využíváme baterií označovaných jako Uninterruptible Power Supply (UPS). I zde jsou různé přístupy, **line-interactive** UPS se do cesty proudu připínají dynamicky, když na vstupu není proud, nebo když je mimo specifikaci. Počítá se s tím, že velké kondenzátory ve zdrojích serverů a dalších komponent poskytnou dostatek energie pro překonání 17 milisekund výpadku bez překročení specifikací na výstupu v souladu se standardem ATX. To není vždy úplně jednoduché.


Proto se často využívají **double-conversion on-line** UPS, kdy je baterie vždy v cestě a proud se vždy převádí na stejnosměrný ⎓ a případně zase zpět na střídavý ⏦. Dvojitá konverze za všech okolností o něco snižuje efektivitu systému, ale je zcela bezvýpadkový a také o něco lépe filtruje různé chyby na vstupu. Přesně takový systém používají v DC7 firmy T-Mobile. UPS jim poskytne dost času, aby mohli zapnout dieselový generátor o kterém jsem psal minulý týden a počkat, až bude mít na výstupu požadované parametry. ⚡ Mají i docela velké rezervy, kdyby výpadky nastaly tak rychle za sebou, že by se baterie nestihly úplně dobýt.


Jak často evidujete výpadky dodávek proudu? Jak řešíte UPS?


#kaliszutelefonu #UPS #powersupply #datacenter #infrastructure #acdc


Published: 2024-08-29T15:00:14.204 in Prague

Original article URL: https://www.linkedin.com/posts/adam-kalisz-nnm_kaliszutelefonu-ups-powersupply-activity-7234907701842001921-gyIC

[Několik UPS baterií](./media/ups-batteries-dc7.jpg)
