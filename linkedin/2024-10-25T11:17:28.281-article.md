❓** edundance**: Nutnost nebo plýtvání?


👉 Netechnický člověk redundanci chápe jako (zbytečný) nadbytek, třeba když je více pracovníků než práce pro ně. Někdo si představí duplicitní informaci, když mi někdo (zbytečně) vykládá, co už vím a nepotřebuji upomínku. Při takovém výkladu má redundance spíše negativní nádech, ale třeba** zastupitelnost **pracovníků je často žádaná.


👉 V technice využíváme redundanci, tedy např. zdvojené či ztrojené systémy hned z několika důvodů:


• Ochrana proti výpadku, nedostupnosti, či poškození určitého počtu komponent, celých zařízení, či zdrojů.

• Zvýšení dostupného výkonu např. pro lepší zvládání špičkového vytížení.

• Možnost porovnání výpočetního výsledku, nebo uložených dat pro rozpoznání chyby a případnou opravu.


💡 V praxi tak máme více zdrojů elektřiny a cest, jak elektřinu dopravit k odběrateli. Podobně s pitnou vodou, internetovými přípojkami na důležitých místech, s úložišti dat, s koly na armádním náklaďáku.


🤔 Jsou ale i místa, kde redundanci nechceme či odstraňujeme pro zvýšení efektivity. Například různá výpočetní centra někdy připojují jednotlivé zdroje jen jedním napájecím zdrojem a datovým spojem, protože tím redukují pořizovací náklady oproti zdvojenému napájení, datovým cestám a napájení dodatečných komponent elektrickým proudem. Je levnější při občasném výpadku určitou úlohu dopočítat později, pokud umíme zaručit, že nebudou výpadky příliš časté a že zákazník může v případě poruchy počkat.


💡 Rozdíl redundance oproti záloze/ náhradní komponentě je ten, že redundance obyčejně zvyšuje dostupnost aniž by došlo k výpadku, může zvyšovat výkon, spolehlivost atd. Oproti tomu záloha je opatření aby bylo možné vůbec provoz v případě výpadku obnovit. Podobně jsou zálohy dobré, pokud potřebujeme obnovit ztracená či smazaná data. Zálohy typicky omezují dopad škod. V případě dat místo jejich finální ztráty či případné zdlouhavé rekonstrukce je možné v definovaném čase data znovu obnovit.


Kde využíváte redundance? Jak máte řešené datové zálohy a náhradní díly do důležitých strojů?


#kaliszutelefonu #backup #redundancy #RAID #failover #restore #reliability #resilience


Published: 2024-10-25T11:17:28.281 in Prague

Original article URL: https://www.linkedin.com/posts/adam-kalisz-nnm_kaliszutelefonu-backup-redundancy-activity-7255507749436821504-T2pF

[Armádní vůz Excalibur s redundantními koly](./media/excalibur-truck.jpg)