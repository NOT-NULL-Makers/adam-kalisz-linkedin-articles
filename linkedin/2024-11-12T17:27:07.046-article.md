Robert Vlach a Martin Kavka se včera během setkání Na volné noze v Lampárně (Lidická, Praha) diskuzí v přeplněném sále dokonale vyčerpali. I přesto na dotazy z publika reagovali výbornými postřehy k e-mailingu a news**letter**ům obecně. Dovolím si vypíchnout některé postřehy, které zazněly.


🖂 Psát dobré e-maily a news**letter**y je umění, které se můžeme časem naučit. V roztěkané době je nutné e-maily psát tak, aby se:


• daly přečíst do minuty, jinak stěna textu vypadá jako práce a to, co mohlo být odbaveno hned zůstane ležet.

• Struktura a práce s bílým místem na nádechy mezi myšlenkami je esenciální.

• Call-to-action klidně zopakovat vícekrát. Po přečtení musí být příjemci jasné, co jsou další kroky, co potřebujete aby udělal.

• News**letter **buduje vztah, proto to tu píšu tučně –⁠⁠⁠⁠⁠⁠ jako kdybyste psali dopis.

• Když budete posílat dopis jen sporadicky, bude navazování vztahu trvat dlouho. Jednou za měsíc je nejspíš málo, jednou za den je zas šíleně moc. Jednou týdně je možná přiměřené.


💡 Robert měl dobrý postřeh, že hodně freelancerů při pricingu málo zohledňuje hloubku vztahu se zákazníkem. Ve složitém světě podnikání jsou skutečné opěrné body, lidi na které je spolehnutí, velmi hodnotní. Je nutné však tyto měkké bonusy dobře komunikovat a zohlednit při cenotvorbě.


💡 Prodej do korporátů pro freelancery není pro každého. Nákupní oddělení často neumí zacházet s cenovou politikou uznávaných autorit v oboru, protože není srovnání. Potom se může uzavření obchodu značně prodloužit, může záviset na pokynu ze shora, nebo může také ztroskotat.


Tato setkání mají šmrnc a vždy z nich odcházím s dalšími pohledy a novými nápady. Taky je to příležitost potkat známé tváře, např. Jan Bien nebo David Karban a spoustu dalších.


#kaliszutelefonu #meetup #conference #freelance #business #newsletter #email #sales #leads


Published: 2024-11-12T17:27:07.046 in Prague

Original article URL: https://www.linkedin.com/posts/adam-kalisz-nnm_kaliszutelefonu-meetup-conference-activity-7262138854994788354-XH6G

[Martin Kavka a Robert Vlach na besedě v Lampárně v Lidické ulici](./media/lampárna-vlach.jpg)