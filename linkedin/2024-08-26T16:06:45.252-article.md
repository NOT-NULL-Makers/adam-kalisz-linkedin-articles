Databáze a seznamy jsou nástroje moci. 💪


Navzdory hrozivému vzhledu obrázku chci dnes sdílet pár postřehů k "databázím" v Excelu. Je to slovní spojení, při kterém zkušeným databázovým administrátorům naběhne žíla. 😤


Pravdou je, že hodně firem má svou "databázi" stále ještě v podobě sbírky tabulek v Excelu. Může to být databáze partnerů a jejich kontaktů, nebo seznam zaměstnanců a všechny informace k nim, data k výrobě, přehled o stavu pokladny a v podstatě cokoliv si představíte.


👉 Už jsem se setkal s tabulkou kontaktů, kde nešel přidat další kontakt. Uživatel vkládal kontakty přímo z Outlooku s tím formátováním a písmem, které bylo v e-mailu použito. Excel v nějakou chvíli v tabulce využíval tolik různých stylů, že už nebyl schopen přijmout další data. Další záznam měl tendenci celý Excel shodit. Při odebrání podmíněného formátování vše začalo fungovat.


👉 Jiná zkušenost byla se sdíleným Excel se seznamem produktů a jejich popisků. V tomto případě se jednalo o tabulku o velikosti ca. 60 000 řádků, protože dříve byl limit Excelu ca. na 65 000 řádcích. Celkový počet tabulek byl asi 16, tedy ca. milion produktů. Zde se v jedné tabulce povedlo posunout část sloupců o několik řádek níže. Než si toho někdo všiml, už se mezitím stihly některé produkty přidat/ odebrat či jinak změnit a nikdo už nevěděl, jak to spravit. V tu dobu bylo řešení najmout brigádníky a tabulku opravit a rovnou doplnit další popisky, kde dříve chyběly.


Chápu, že s Excelem se dobře pracuje, že se s ním lidé sžili. A dobrá praxe s organizací dat v Excelu už je poměrně blízko ke strukturování dat v databázi. 


🤔 Otázka potom je, proč nevyužít např. databázi SQLite s ODBC konektorem a využívat Excel pro odesílání a zobrazování výsledků dotazů v jazyce SQL. Takový přístup nutí k určité míře preciznosti a poměrně snadno jej lze rozšířit na malou aplikaci se specializovaným rozhraním. Podobně to funguje s velkými databázemi.


Jaké jsou vaše zkušenosti s daty na pomezí mezi Excelem a databázovým serverem?


#kaliszutelefonu #database #Excel #SQLite #ODBC #warstories 


Published: 2024-08-26T16:06:45.252 in Prague

Original article URL: https://www.linkedin.com/posts/adam-kalisz-nnm_kaliszutelefonu-database-excel-activity-7233837277913739265-23ZU

[Kdo ovládá databázi, má moc](./media/DALL·E 2024-08-26 15.07.09 - An evil-looking man with a menacing expression, holding a large, glowing database represented as a stack of digital files or disks in both hands. The .webp)