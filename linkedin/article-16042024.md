Další Seagate ST3000DM001 už to má za sebou.

Jeden z nejporuchovějších hard disků prověřuje zálohy nebo ochotu přijít o data i v mém okolí. V této sérii je úmrtnost možná i 50% a tak se nelze divit, že disk po asi 9 letech v počítači začal vykazovat chyby, celkově se počítač začal chovat divně i přesto, že "Céčko" je na SSD.
Větší objemy dat prosím ukládejte pokud možno na nějakou formu síťového úložiště s RAID a ideálně nějakou formou kontrolních součtů. Data jsou zrcadlena nebo jinak rozkládána mezi více disků a jeden rozbitý disk se dá typicky za provozu vyměnit. Dělejte pravidelně, ideálně automaticky zálohy na fyzicky jiný stroj. Je dobré občas data dále archivovat třeba zašifrovaná někam do cloudu, nebo aspoň třeba externí disk, který necháte u příbuzných nebo v bankovní schránce. Šifrovací klíč si dobře uložte. Tohle vás chrání před nejhorším, třeba požárem, krádeží nebo povodní.

Jinak jsem se ptal a profesionálně obnovit data z disku v některých případech jde, ale ta služba začíná někde kolem 10 tisíc Kč za hard disk a podle objemu a složitosti cena roste. SSD, flash apod. jsou výrazně složitější a tedy je obnova nákladná, časově náročná, pokud je vůbec možná.

Zdroj obrázku je: https://en.wikipedia.org/wiki/ST3000DM001#/media/File%3AST3000DM001_1CH166-501_2012-12.jpg
Ano, ten model hard disku má kvůli své poruchovosti i svou stránku.
Published: 2024-04-16T18:07:47.981 in Prague

Original article URL: https://www.linkedin.com/posts/adam-kalisz-nnm_dal%C5%A1%C3%AD-seagate-st3000dm001-u%C5%BE-to-m%C3%A1-za-sebou-activity-7186032541747826690-AdAp

[](./media/seagate-st3000DM001.jpeg)