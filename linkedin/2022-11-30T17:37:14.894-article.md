Zapomeňte všechna hesla.

Teda takhle, pamatujte si 3. Do mobilu, do počítače pokud máte a do správce hesel. Pokud na mobilu používáte PIN nebo takové ty kliky háky, tak se na to vybodněte. Mějte tam regulérní heslo, na Androidu jde normálně nastavit QWERTY klávesnice. Občas se Vás na heslo mobil zeptá, drtivou většinu času postačí otisk prstu/ Váš obličej.
Hesla volte co nejdelší, klidně nějakou šílenou větu. Aspoň 20 znaků i na tom mobilu by to mělo být.
Na počítači dává heslo smysl v podstatě jen tehdy, pokud používáte šifrování disku. Pokud to neumí Vaše Windows, zvažte něco jako VeraCrypt. Ano, je to nějaká práce, ale víte co je taky práce? Vydělat peníze co máte na účtu, zachovat si vážnost online, vysvětlovat Vašim blízkým a případně zaměstnavatelům, že jejich osobní či firemní data si potenciálně čte celý svět. A po COVIDu skoro jistě většina lidí na osobních zařízeních něco z práce mít bude. Třeba jen ten login do emailu, který jste si zběžně uložili do klíčenky v prohlížeči, co?

No a správce hesel je pro Vaše pohodlí, duševní zdraví a bezpečí. Tam chcete mít heslo určitě kolem 30 znaků nebo víc. Jak píšu, vymyslet si šílenou větu, klidně s mezerami. Nepřihlašujte se do správce hesel mimo Vaše zařízení. Pokud fakt jako musíte, řada jich umí vygenerovat nějaké jednorázové přístupy a tak.

Fajn, takže máte 3 hesla, zašifrovaný počítač, heslo místo PINu na telefonu, používáte správce hesel, všechny služby mají náhodně vygenerované heslo pro přihlášení, které zná jen správce hesel.

Teď hesla že správce hesel vytiskněte na papír vždy ve formátu služba - přihlašovací jméno - heslo. Zalepte to do neprůhledné obálky, nadepište "Otevřít jen když umřu nebo nebudu jinak dostupný. Jméno a příjmení, datum." a dejte si to do bankovní schránky nebo to dejte důvěryhodné osobě, do sejfu.

Na Vašich zařízeních se podívejte, jaké Wi-Fi bez hesla si zařízení pamatuje a smažte je. I středoškolák umí podle návodu vytvořit stejnou síť a Vaše zařízení se s ní rádo spojí. Veškerá spojení může zaznamenat a i když je většina šifrovaných, tak to nejsou všechny. Prostě tímto zvýšíte šanci, že nebudete poměrně snadným cílem všude kam chodíte + okruh tak 20 metrů.

Pamatujte, nemusíte být nedobytní, ale jen výrazně hůře napadnutelní než jiná potenciální oběť.


Published: 2022-11-30T17:37:14.894 in Prague

Original article URL: https://www.linkedin.com/posts/adam-kalisz-nnm_zapome%C5%88te-v%C5%A1echna-hesla-teda-takhle-pamatujte-activity-7003758856321298434--KOR

