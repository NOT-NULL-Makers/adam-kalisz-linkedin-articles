Dnes bych chtěl lidsky přiblížit pojem "násobek kapacity datového spoje", anglicky "bandwidth delay product" a jak se projevuje v praxi i mimo IT.

Násobek kapacity spoje nás zajímá všude, kde přenášíme nějaké balíčky, jejichž přijetí musíme nějak potvrzovat. Pro jednoduchost pracujeme s celkovou prodlevou, tedy dodání balíčku a potvrzení obdržení dohromady. Zajímá nás, jaký objem balíčků jsme schopni zaručeně, tedy s potvrzením, dodat při určité přenosové kapacitě a jak velké potřebujeme případně sklady, abychom tuto přenosovou kapacitu využili. Buďme přitom trošičku shovívaví k analogiím, jde o princip.

Fiktivní firma Transmoravia vypraví jeden kamion o 40 tunách každých zhruba 30 minut. Pro firmu Transmoravia je tedy kapacita cesty Praha - Brno 160 tun za 2 hodiny. Podepsaný protokol o předání dostane pobočka v Praze nejdříve za 4 hodiny od vypravení kamionu, protože kamion jede 2 hodiny z Prahy do Brna a další 2 hodiny zpět. V tomto rozmezí tedy firma v Praze neví o celkovém nákladu až 240 min. / 30 min. * 40 t = 320 tun. Pro firmu Transmoravia je tedy nutné ve skladu rezervovat pro plné využití transportu Praha - Brno kapacitu aspoň 320 tun.

Teď si představme, že by kamiony mohly jezdi 200 000 km/s, tedy zhruba stejně rychle, jako světlo v optickém kabelu. Do Brna je to zhruba 200 km, tedy tento fiktivní kamion dorazí za 1 tisícinu sekundy - 1 ms. Přitom veze kusy dat - byty. Firma Transmoravia umí vypravit dostatek takových kamionů, že přenáší 125 milionů bytů za sekundu (MBps). Sklad musíme tedy postavit s kapacitou aspoň 125 000 000 B/s * 0,002 s = 250 000 bytů (KB), protože musíme počítat s prodlevou tam i zpět.

V příloze je vidět maximální dosažitelná přenosová rychlost v Megabitech za sekundu na logaritmické ose y. Přenosy dat totiž síťaři měří v bitech za sekundu a úložiště dat se zase měří v bytech. Naštěstí se to dá přepočítat, protože 1 Byte je 8 bitů. V zásadě vidíme, že větší prodlevy nám razantně snižují možnost přenášet data, pokud jsme vyčerpali místo ve vyrovnávací paměti, anglicky buffer, nebo pro nás ve skladu.

https://youtu.be/SW55J6mSxCg?si=4JD5_8gfctOyBBeq&t=1089
Published: 2024-06-18T16:31:18.332 in Prague

Original article URL: https://www.linkedin.com/posts/adam-kalisz-nnm_dnes-bych-cht%C4%9Bl-lidsky-p%C5%99ibl%C3%AD%C5%BEit-pojem-n%C3%A1sobek-activity-7208838693732675585-jONu

[](./media/BDP_log.png)Description: Násobek kapacity datového spoje v závislosti na odezvě, pro vícero velikostí vyrovnávacích pamětíNáčrt cesty kamionu z Prahy do Brna, fyzická analogie