⚙️ Nejhodnotnější firmy si navrhují a nechají vyrábět svoje čipy. Zajímavé je, kolik firem si vyrábí kromě AI čipů i procesory známé taky jako Central Processing Unit #CPU.


👉 Amazon Web Services (AWS) má #Graviton, Google #Axion a #Tensor, Microsoft #Cobalt, NVIDIA integruje grafické čipy s procesory v platformě Grace, dříve třeba i Tegra a samozřejmě spousta procesorů je i v čipech původně firmy Mellanox Technologies, kterou Nvidia koupila.


👉 Apple má řady M a A, které známe z jeho zařízení. Broadcom vyrábí kde co, ale většina toho také obsahuje procesory v rámci specializovaných čipů nebo např. srdce Raspberry Pi.


💡 Jsou to poměrně atraktivní technologické firmy, dříve pro ně Jim Cramer vymyslel označení FAANG (Facebook, Amazon, Apple, Netflix, Google), ale firmy se trochu přejmenovaly a některé jsou víc cool, např. Nvidia a tak to celé už moc nesedí. Michael Hartnett tedy vymyslel nicneříkající skupinku „Magnificent Seven”, ve které je právě Microsoft, Alphabet (Google), Amazon, Meta (Facebook), Apple, Nvidia a Tesla, kterou nyní předehnal co do tržní hodnoty Broadcom.


❓ Asi se ptáte, a co #Intel a #AMD? Vždyť to jsou ty značky, na které myslíme, když se řekne procesor! Odpověď je, že AMD je nyní výrazně hodnotnější než Intel, který má už delší dobu různé trable. Obě firmy samozřejmě stále vyrábí výborné procesory, ale hodně obřích firem chce mít nad čipy větší kontrolu a taky se nechtějí dělit o zisky na maržích výrobců procesorů, tak si začaly vyrábět svoje.


Díky Jan Zuska za námět.


#kaliszutelefonu #datacenter #infrastructure #stock #market #capital


Published: 2025-02-26T17:19:43.981 in Prague

Original article URL: https://www.linkedin.com/posts/adam-kalisz-nnm_cpu-graviton-axion-activity-7300550110399156224-MJBQ

[Google Axion chip# comments fromhttps://www.linkedin.com/posts/janzuska_magnificent-seven-u%C5%BE-nen%C3%AD-tesla-vypadla-activity-7300457322328305664-UGpeJan Zuska ano velké IT firmy si dělají nejen AI čipy, ale některé i vlastní CPU (AWS Graviton, Microsoft Cobalt, Google Axion, Apple různé řady M, A) a System on a Chip také s ARM CPU jádry nVidia Grace/ dříve třeba Tegra, Broadcom různé čipy hlavně do různých síťových zařízení, které kromě jiného obsahují i CPU. Většina těchto firem má nějaké AI čipy, včetně např. Meta Training and Inference Accelerator. Tesla má přinejmenším D1 čip, který používají v superpočítači Dojo a určitě řadu dalších do aut a různých robotů.https://www.raspberrypi.com/documentation/computers/processors.htmlhttps://money.usnews.com/investing/articles/magnificent-7-stocks-explainer](./media/google-axion.jpg)