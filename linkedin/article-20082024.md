Jakou spotřebu za hodinu má váš motor v zátěži? 🌢⛽🌢 Tento 16 válec Caterpillar 3516B TA si běžně řekne o 170 litrů dieselu za hodinu, ale může si krátkodobě říct až 550 litrů, když je už na hranici svých možností.


Díky Zdenek Klimek jsme Nikol Vypior a já dnes měli možnost podívat se do datového centra DC7 společnosti T-Mobile. Naši návštěvu jsme načasovali tak šikovně, že jsme stihli test dieselových agregátů, což si můžete krátce vychutnat na přiloženém videu. ‼️ POZOR HLUČNÉ ‼️


V DC7 se dieselové agregáty testují každý měsíc ve skutečné zátěži, kdy reálně napájí datové centrum. Testují se všechny pěkně po sobě. Generátor potom poskytuje stovky kilowattů elektřiny pro všechny servery, ale i chlazení, čištění dešťové vody do adiabatického (výparného) chlazení a různá světla a další systémy, které jsou potřeba pro provoz datového centra. Poskytovat takový výkon je pro tento agregát hračka, dlouhodobě umí poskytnout výkon 1800 kW a krátkodobě až 2000 kW. To vše při zdvihovém objemu 78,1 litrů a 1500 otáčkách za minutu. Stlačování zajišťují 4 turbodmychadla.


Pokud máte projekt, který musí běžet maximálně spolehlivě, s klidným srdcem můžu doporučit, abyste si nechali udělat nabídku i od T-Mobilu. V Česku jistě datacentrum DC7 patří ke špičce.


#kaliszutelefonu #datacenter #infrastructure #UPS #diesel #generator

<VID20240820092828> (Video)

<IMG20240820092848> (Thumbnail)

Caterpillar 2500HDPublished: 2024-08-20T18:15:13.895 in Prague

Original article URL: https://www.linkedin.com/posts/adam-kalisz-nnm_kaliszutelefonu-datacenter-infrastructure-activity-7231695283112288259-cPzj

