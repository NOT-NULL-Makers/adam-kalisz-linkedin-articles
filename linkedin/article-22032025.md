Zase začíná období smažení naší elektroniky za živa. Pokud provozujete intenzivní úlohy na laptopu a současně vás ruší hluk větráčku, možná i vám pomůže moje úprava chladící podložky.


❄️ Před nedávnem jsem zakoupil chladící podložku Cooler Master NotePal U2 PLUS. Jedná se o poměrně elegantní tvar z hliníku s pogumovanými rohy. Ve standardním balení jsou však dodané poměrně hodně vrčící větráčky. Původně jsem nahradil  92 mm větráčkem Noctua co jsem měl k dispozici s adaptérem z 4 pinového konektoru na USB. Větráček ale byl stavěný na provoz při 12V a při 5V z USB se točil sice tiše, ale tok vzduchu byl sotva znatelný.


💪 Potřeboval jsem něco silnějšího. Sáhl jsem po Noctua NF-A12 5V PWM optimalizovaný pro napájení 5V napětím za ca. 820 Kč a na podložku jej přimontoval drátovými očky. Spodní hrana větráčku se krásně dotýká podložky, nikde nic neodstává. Avšak po zapnutí větráčku byl fukeř přes děrování při 1900 otáčkách za minutu hodně výrazný.


👉 Pro regulaci větráčku jsem pořídil PWM regulátor Noctua NA-FC1 za asi 450 Kč. Při provozu na 1/3 otáček je větráček prakticky neslyšný a tok vzduchu stále výrazně větší, než se starým větráčkem. Při složitých úlohách můžu prostě otočit knoflíkem regulátoru a tok i hluk se zvýší. Částečně se ale vyhnu výraznějšímu projevu mnohem menšího větráčku v laptopu.


➖ Hlavní problém spatřuji v podložce. S jinou perforací by všechny větráčky měly mnohem lepší výkon a byly tišší. Taky mi docela vadí, že v základu jsou s podložkou dodávány větráčky, které lze považovat za elektronický odpad už v době rozbalení kvůli jejich hlučnosti resp. špatnému poměru průtoku a hluku.


🌬️ Utěšuju se, že investice do kvalitního větráčku s regulátorem se může amortizovat případně i s jinou podložkou nebo např. v nějakém desktopovém počítači nebo upevněný na nějaké konstrukci tak, aby větráček ofukoval laptop z boku. Jen pozor, zapojit 5V větráček do 12V napájení může větráček poškodit.


#kaliszutelefonu #cooling #fan
Published: 2025-03-22T11:46:55.786 in Prague

Original article URL: https://www.linkedin.com/posts/adam-kalisz-nnm_kaliszutelefonu-cooling-fan-activity-7309163666493308933-_UVY

[Větráček Noctua NF-A12 5V PWM](./media/noctua-nf-a12x25-5v.jpg)[PWM regulátor Noctua NA-FC1](./media/noctua-na-fc1.jpg)