Máte zálohy? 💾 A můžu je vidět?


V rámci obnovy serverového vybavení byla u zákazníka příležitost konsolidovat a rozšířit síťové úložiště (NAS) pro odkládání záloh. Původně byl záměr vše realizovat na bázi běžné serverové sestavy ASUS RS520A-E11-RS12U, která má stejné rozhraní pro vzdálenou správu jako servery virtualizační platformy. Idea byla, že by se na tento hardware nainstaloval buď Proxmox Backup Server či TrueNAS Scale. Avšak bylo by to další zařízení a další systém provedený ve vlastní režii.


👉 Místo toho jsme se nakonec shodli se zákazníkem, že bude nejlepší i nadále zůstat věrný značce Synology a zakoupit pokročilé úložiště na bázi modelu RS2423RP+, které lze rozšířit o dva 10 Gbps SFP+ porty pomocí karty E10G21-F2. Lepšího výkonu a vyšší kapacity pro cachování dat je možné dosáhnout osazením druhého paměťového slotu 8G RAM s podporou parity pro detekci a případně opravu chyb na úrovni bitů (ECC). Celkově tak má NAS dostupných 16 GB RAM, což pro je vzhledem k osazenému 4 jádrovému AMD Ryzen V1780B adekvátní.


Model RS2423RP+ je jeden z nejvýhodnějších, který umožňuje současně rychlejší, redundantní síťové spojení a redundantní napájecí zdroje. Navíc je tento model možné doplnit o rozšiřující jednotku RX1223RP a zdvojnásobit počet šuplíčků na harddisky z 12 na 24 pozic.


🤔 Za mě je ale nepochopitelné, proč výrobce zvyšoval náklady osazením jednoho metalického 10 Gbps portu pro klasické ethernetové kabely do portu RJ-45. Proč ne rovnou dva a na bázi portu SFP+, což je flexibilnější řešení a v případě využití Direct Attached Copper kabelů i energeticky úspornější a tedy méně se zahřívající řešení? Případně mohl port škrtnout a místo něj raději osadit ještě jeden rozšiřující slot a nechat volbu na zákazníkovi.


Jak realizujete zálohy vy? Máte na to hardware nebo už jste se zálohami kompletně v cloudu? Jaký máte odhad na čas obnovení?


#kaliszutelefonu #backup #storage #Synology #NAS


Published: 2024-08-19T14:31:45.705 in Prague

Original article URL: https://www.linkedin.com/posts/adam-kalisz-nnm_kaliszutelefonu-backup-storage-activity-7231276657221812225-YNoL

[Meme: Milada Ježková z filmu Kulový blesk](./media/Máte zálohy.png)[Synology RS2423RP+ sestava](./media/Synology RS2423RP_system.png)