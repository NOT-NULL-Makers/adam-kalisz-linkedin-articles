🎂 Před 10 lety touto dobou jsem akorát začínal v ocelárnách v Německu 🇩🇪 – u partnera pro praktickou část při mém duálním studiu technické informatiky, které jsem začal na podzim roku 2014.


👉 Nejdříve jsem byl skeptický, ale tehdy jsem nebyl úplně v pozici abych si mohl nějak zvlášť vybírat. Neprošel jsem důležitými zkouškami na Technische Universität Dresden, kde se mi akorát začalo dařit, ale dohnaly mě resty z minulosti. Potřeboval jsem nějak navázat a to pod časovým tlakem, jinak by se mohlo stát, že bych se díval na plonkový přinejmenším půlrok, spíše rok.


🙏 Naštěstí na BA-Dresden (Berufsakademie Sachsen Staatliche Studienakademie) tehdy pan profesor Zipfel neviděl problém nastoupit později a domluvit vynechání oťukávací první praxe hned v říjnu. V ocelárnách BGH Edelstahlwerke GmbH moje zkušenosti z provozu studentské sítě a 3 roky univerzity asi zaujaly a tak jsem byl přijat. Avšak nejdřív jsem začínal teoretickou částí a s mým zaměstnavatelem jsem se tedy znovu viděl až další kalendářní rok. Nakonec jsem v podniku pracoval skoro 6 let – tedy i během magisterského studia a kousek po.


🛠️ Nevím čím to bylo, ale kolegové administrátoři mě rychle přijali. Nevím, jak se na mě tehdy dívali, ale snad jsem je přesvědčil „can-do“ přístupem nebo určitým mixem drzosti, naivity, zvědavosti a nekonvenčních nápadů, což vedlo k řadě úspěšně zvládnutých problémů a posunu v důležitých projektech.


👉 Taky se to samozřejmě občas nepovedlo, ale kolegové měli dost trpělivosti a důvěry, že to nakonec zvládneme. Když se ohlédnu, tak si myslím, že se zatím všem trpělivost se mnou opravdu hodně vyplatila.


💪 S týmem administrátorů a externích dodavatelů a jejich technického personálu jsme zmigrovali síť i servery celé skupiny na úplně jiné řešení a jinou koncepci. Vytvořili jsme ve dvou pobočkách disaster recovery serverovny na vzdáleném konci továrny. Výrazně jsme zlepšili debugging, monitoring, ticketing, řešení vzdálených přístupů, síťové připojení některých poboček a současně ušetřili nemalé peníze. To vše kromě běžného provozu, vývoje, zavádění a udržování několika interních aplikací a zvyšujících se nároků na IT obecně.


💡 Všichni jsme se toho kupu naučili, současně mi přijde, že jsme se napříč skupinou oceláren jako administrátoři a další IT personál stmelili. I když to ne vždy bylo jednoduché, ostatní kolegové se na nás mohli spolehnout, že jim pomůžeme.


🍺 I po skoro 5 letech, kdy v podniku nejsem si občas s kolegy zajdeme na pivo nebo Döner, když mám zrovna cestu do oblasti. Ponaučení tedy asi je, že i v tradičním průmyslu může být práce v IT zajímavá a prostředí lidsky přívětivé.


#kaliszutelefonu #sysadmin #steel #network #server #worklifebalance #security
Published: 2025-01-21T12:21:03.674 in Prague

Original article URL: https://www.linkedin.com/posts/adam-kalisz-nnm_kaliszutelefonu-sysadmin-steel-activity-7287428984022134784-WUWn

[Já ze začátku roku 2015](./media/adam-20150308.jpg)[Válcovna BGH na začátku roku 2015](./media/bgh-20150309.jpg)