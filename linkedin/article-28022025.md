🛠️ Zlobení s větráčkem moderního Lenovo ThinkPadu při uspávání a běžném provozu má utrum.


👉 Pokud vás na laptopu něco zlobí a provozujete na něm Linux, tak je v případě ThinkPadů vysoká pravděpodobnost, že už někdo přišel na to, jak to dostatečně  ponastavit, aby to zlobilo míň nebo se zcela vyřešilo.


💪 Proto jsem se překonal a pustil se do hledání a nastavování. Řešení spočívá v 


a) nechat operační systém převzít kontrolu nad skutečně otravným větráčkem ThinkPadu T14 Gen3 s Intel Core i7-1260P a řídit chlazení podle vlastních teplotních profilů a čtení teplotních senzorů


a


b) při uspávání přepnout napájecí profily platformy na úsporné, vypnout řízení chlazení operačním systémem a větrák následně zcela vypnout. Při probouzení je samozřejmě nutné větrák a řízení chlazení zase zapnout.


🤷‍♂️ Je pravda, že tohle na moderním Macu a starších laptopech Dell Latitude nebo Lenovo ThinkPad řešit nemusíte. Bohužel výrobci PC chrlí jeden model za druhým a nějaká příčetnost v dimenzování chlazení, řízení spotřeby a obecně dokumentace jde stranou. Potom je těžké zajistit, aby laptop i jen při procházení LinkedInu nefuněl nebo aby se nevybil a hlavně skoro neusmažil za odpoledne v batohu, protože byl ve stavu jakéhosi „chytrého” polospánku.


❄️ Mimo jablíčkáře s moderními MacBooky, jak řešíte chlazení svých počítačů vy ostatní?


#kaliszutelefonu #cooling #thinkpad #lenovo #intel #linux #power #management #hacking #scripting #suspend #resume #temperature
Published: 2025-02-28T12:22:45.078 in Prague

Original article URL: https://www.linkedin.com/posts/adam-kalisz-nnm_kaliszutelefonu-cooling-thinkpad-activity-7301200148234141698-31_1

[Systemd-sleep skript snižující výkon CPU a vypínající větráček před uspáním](./media/fan-and-power.png)