Elektricky ⚡ nebo opticky 🔭? Toť otázka při vybavování serverovny či datového centra.


Měď je dost drahá a elektrické vodiče mají řadu nevýhod co do tloušťky a špatné ohebnosti kabelů, rušení, v některých případech spotřebě a tedy zahřívání a také absenci různých vícežilových kabelů a propojovacích polí.


Optické kabely bývají výrazně levnější, ale zato jsou na obou stranách spoje potřeba aktivní prvky, takže do určité délky bude optický spoj při některých rychlostech dražší variantou - než bude cena vykompenzována rozdílem v ceně optického vs měděného kabelu, nebo jinými přidruženými náklady.


Pokud je serverovna větší, většinou je dobré pro spoje od 10 Gbps a rychlejší obecně používat optiku a maximálně pro spoje v rámci jednoho racku používat pasivní Direct Attach Copper kabely. Využívat pro takové rychlosti klasické ethernetové kabely bych obecně nedoporučoval. Nechme je na připojovaní koncových zařízení do rychlostí 5 Gbps a výjimečně 10 Gbps. Při 10 Gbps začne být problém právě zahřívání, hlavně pokud se využívají hustě vedle sebe osazené transceivery s portem RJ-45. Také jsou tyto transceivery vzhledem k rychlosti dost drahé.


Pracujeme s jedním zákazníkem, který je v podstatě těsně pod hranicí, kdy by mělo smysl využívat short-range optiky. Místo statického propoje racků pomocí vícevláknového kabelu a propojovacího panelu se pro každý spoj tahá separátně DAC kabel. Nyní je již takto realizováno 14 spojů a další 2 jsou na cestě. Délka DAC kabelu je 5 metrů, ale je to docela na doraz, lepší by bylo 6-7 metrů, aby se se servery dobře manipulovalo.


Co myslíte, má smysl teď ještě přejít na optiku a už netahat složitě mezi racky DAC kabely, nebo je lepší se podvolit již investovaným nákladům a pokračovat?

V nejbližším horizontu není další rozšíření v dohlednu, ale člověk nikdy neví.


#kaliszutelefonu #optics #networking #datacenter


Published: 2024-08-21T15:50:05.831 in Prague

Original article URL: https://www.linkedin.com/posts/adam-kalisz-nnm_kaliszutelefonu-optics-networking-activity-7232021146710265856-PWZh

[Vícevláknový optický kabel s rozpadem na jednotlivá vlákna](./media/tight-buffered-multi-fiber-breakout-cable.jpg)