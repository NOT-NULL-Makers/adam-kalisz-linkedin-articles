Přišel čas upgradovat Wi-Fi router. Pro větší výkon díky čtyřjádrovému procesoru, podporu standardu Wi-Fi 6, novějšímu zabezpečení WPA3 a protože na zařízení lze nahrát úplně čisté OpenWRT jsem si pořídil GL-iNet GL-MT6000, taky známý jako Flint 2. Nahradí pořád ještě dobré routery Turris Omnia a TP-Link Archer C2600.


OpenWRT je komunitou vyvíjená distribuce Linuxu vhodná právě pro různé Wi-Fi routery. Spousta populárních zařízení je podporována dlouho po skončení oficiální podpory od výrobce.

Na myšlence OpenWRT s pravidelnými opravami a vylepšeními se mi líbí, že se sníží pravděpodobnost, že sám router bude bezpečnostní dírou do vnitřní sítě a že bude odrazovým můstkem pro různé botnety a gangy. To předpokládá, že mu aspoň jednou za čas dopřejete novou verzi systému. Pro pokročilejší uživatele je potom možné nastavit i celou řadu pokročilých funkcí, třeba VPN, blokaci reklam a další.


Router samotný už je dodávaný s upravenou verzí OpenWRT a hezkým grafickým rozhraním, ale já se nejlépe vyznám v klasickém "old school" OpenWRT přes příkazovou řádku nebo webové rozhraní LuCI. Přechod na komunitou spravovanou verzi OpenWRT je jednoduchý. Z webové stránky popisující zařízení a jeho chování s OpenWRT (https://openwrt.org/toh/gl.inet/gl-mt6000) stáhneme tzv. "sysupgrade" balíček a ve webovém administračním menu System -> Upgrade -> Local Upgrade tento balíček nahrajeme. Asi po 3 minutách router sám nastartuje už do nového systému a jsme doma, tedy resp. já jsem doma. Router je poté dostupný typicky na adrese 192.168.1.1, což lze samozřejmě změnit.


Pokud jste třeba nedávno získali optické připojení s rychlostí  1 Gigabit za sekundu nebo lepší a máte hodně moderních Wi-Fi zařízení, možná Váš Wi-Fi router už taky potřebuje nahradit za novější kousek. Můžete zkusit 20% slevový kód 20MT6000, který jsem již dvakrát úspěšně využil. S firmou GL-iNet nemám nic společného, jen mě přesvědčil tento model.


Bylo by zajímavé, kdybyste se pochlubili, jaký máte případně Wi-Fi router vy a jestli jste již někdy upgradovali jeho firmware/ nebo třeba víte, že má automatické upgrady.


Published: 2024-06-19T16:53:43.114 in Prague

Original article URL: https://www.linkedin.com/posts/adam-kalisz-nnm_p%C5%99i%C5%A1el-%C4%8Das-upgradovat-wi-fi-router-pro-v%C4%9Bt%C5%A1%C3%AD-activity-7209206722022772740-293b

The GL-iNet GL-MT6000 Wi-Fi routerLocal Upgrade GL-iNet screenNotes:20MT6000standardu Wi-Fi 6 (resp. technicky IEEE 802.11ax), které po řadě let zlepšuje využití 2,4 GHz pásmahttps://store-eu.gl-inet.com/en-jp/products/flint-2-gl-mt6000-wi-fi-6-high-performance-home-router