Je to neuvěřitelné, ale i dnes řada podniků bojuje s nedostatečným internetovým připojením. Problém spočívá v tom, že linka je buď pomalá, nebo třeba neumožňuje odesílat tolik dat jako stahovat, může mít velké a kolísající prodlevy, může vypadávat, nemusí být možnost dostatečně dobré záložní přípojky, objem přenesených dat může být uměle omezován, celá věc může vypadat neekonomicky atd. Často je kámen úrazu, že přípojka by se vybudovat dala, ale nikdo za to nechce dát statisíce či nízké miliony, pokud jsou k tomu nutné větší výkopové práce. Potom se taky občas čeká na povolení, nebo je nutné jít přes cízí pozemek někoho, komu se to nelíbí a proces zdržuje.


Takovým nedostatkem vznikají subtilní efekty, které také mají svoje náklady. Třeba to, že místo dobré přípojky se v pobočce replikuje značná část počítačové infrastruktury centrály, protože by linka neutáhla dodatečný provoz, nebo by pobočka v případě výpadku linky nemohla na záložní, mnohem slabší lince fungovat resp. často pobočka záložní linku nemá. Může narůstat frustrace různých zaměstnanců. Ať už techniků, kteří tyto problémy řeší, nebo datových analytiků, kterým trvá dlouho stáhnout data, nebo i běžným administrativním pracovníkům, kterým nechce fungovat kloudně Teams/ Zoom/ Meet, nebo jet YouTube na pozadí, nebo kterým se spotřebovávají omezená mobilní data, protože Wi-Fi je jen pro pracovní laptopy. Taky jsou lokality, kde prostě pokrytí mobilními daty moc dobré není, třeba různé horské chaty můžou mít hlavně za horšího počasí docela problém. Zákazníci přesto nějaké použitelné připojení očekávají. Podobně logistické haly někde uprostřed ničeho.


A potom jsou tu různé výměny dat, které snesou odložení, ale musí se nějak uskutečnit. Např. zálohy nebo třeba nahrání aktuálních datových katalogů, či aktuálního software. Už delší dobu jsem neslyšel, že by se vozily pásky, hard disky, nebo flashky, ale i tak se dají větší přenosy dat v hodně omezeném prostředí řešit. Zase ale vznikají náklady, poměrně tupá práce a větší prostor pro chybu, či zanedbání kvůli složitější automatizaci.


Historicky jsem domlouval a někde i realizoval mnohem lepší přípojky, právě pro celkově jednodušší a ve výsledku levnější infrastrukturu.

Zrovna minulý týden mi bývalý kolega referoval, jak do jedné bezdrátové přípojky za ta léta dorostl strom, který bylo následně nutné v dohodě se sousedním podnikem, který leží mezi dvěma částmi podniku mého bývalého zaměstnavatele, zakrátit. Celá ta léta ale podnik měl bezvýpadkový provoz s bezkonkurenčními náklady, prodlevou v komunikaci a i kapacitou linky. Na druhou stranu, linka by byla ještě lepší, kdyby se tehdy zrealizovalo položení optického kabelu, ale tehdy podnik nechtěl investovat řádově asi 70 000 € a evtl. narušovat logistiku kamionů v okolí. Tak jim do toho teď hodil pro Wi-Fi špatně propustné listy strom. 😀


Published: 2024-06-17T15:22:39.412 in Prague

Original article URL: https://www.linkedin.com/posts/adam-kalisz-nnm_je-to-neuv%C4%9B%C5%99iteln%C3%A9-ale-i-dnes-%C5%99ada-podnik%C5%AF-activity-7208459029864460288-0DBE

