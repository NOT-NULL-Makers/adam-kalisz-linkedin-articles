🪙 Faktury rovnou s QR kódem pro platbu? Jak je vlastně těžké takový kód vygenerovat?


Potřeba jsou dvě věci:

1️⃣ Prográmek, který umí z textu vygenerovat QR kód.

2️⃣ Text ve správném formátu, který reprezentuje platební informace.


👉 První je jednoduché, na webu je spousta služeb, které přesně tohle umí. Já nechci data nikam odesílat, proto používám pro testování prográmek qrencode pro příkazovou řádku. Skoro každý programovací jazyk má dostupnou tzv. knihovnu (tedy kus kódu) typicky dokonce zcela zdarma, která QR kódy umí generovat.


👉 Text ve správném formátu si snadno složíte sami. Potřebujete k tomu IBAN kód cílového účtu a částku v korunách. Hypoteticky by to mělo stačit, ale já raději uvádím i SWIFT, jméno příjemce, případně dle potřeby variabilní, specifický a konstantní symbol a zprávu pro příjemce. Platba pro naší firmu by mohla vypadat jako na přiloženém obrázku.


🛠️ Text je vlastně taková tabulka s hlavičkou o dvou řádcích které označují typ a verzi kódu. Poté pokračuje tabulka dvěma sloupci, jeden pro popisek a druhý pro hodnotu. Každý řádek je oddělený znakem hvězdičky * a buňky sloupečku jsou odděleny znakem dvojtečky.


😤 Kód navíc neumí některé znaky, které používáme v Češtině, například r s háčkem - ř. To potom musíme tzv. URL kódovat jako %C5%99. I na to je řada prográmků a služeb a nebo muzete psat bez hacku a carek. S některými aplikacemi funguje ale i když tam to ř napíšete, jak jste zvyklý. Obojí se mi v bankovní aplikaci zobrazilo jako ř, jen to není 100% správně podle specifikace.


🎉 A jsme hotoví!


💡 Podobným způsobem fungují i QR kódy pro SEPA platby v eurozóně.


Nebojte se mi napsat, pokud něco takového potřebujete vyřešit ve firmě.


#kaliszutelefonu #qr #payment #bill #receipt #banking


Published: 2024-10-24T14:48:45.898 in Prague

Original article URL: https://www.linkedin.com/posts/adam-kalisz-nnm_kaliszutelefonu-qr-payment-activity-7255198535350915076-IzKT

[QR kód po načtení v bankovní aplikaci](./media/priklad-qr-code-banka.jpg)[Rozpis SPAYD formátu do tabulky](./media/priklad-qr-code-spayd-table.png)[Text ve formátu SPAYD](./media/priklad-qr-platba-spayd.png)[QR kód platby](./media/priklad-qr-code.png)