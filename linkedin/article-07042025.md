🤖 Zase se roztrhl pytel s názory na „AI”. K tomu mám jen postřeh:


👉 U úloh s dobře definovanými komponentami, které stačí vyřešit lehce nadprůměrně, současné AI nástroje s určitou mírou kontroly stačí.


❗ Pokud řešíme skutečně složité věci, které nelze řešit šablonovitě, nebo je třeba je vyřešit špičkově s ohledem na detail, tak nám AI pomůže minimálně.


👉 AI je tedy vlastně lakmusový papírek na práce s nízkou přidanou hodnotou.


⁉️ Chlubení se rozsáhlým využíváním AI tedy u mě automaticky vzbudí otázku, co ten konkrétní člověk vlastně přináší, když drtivou část jeho práce zastane AI. Propíše úsporu času a práce do faktury nebo toho zvládne diametrálně víc za stejný čas?


🤷‍♂️ Smutné je jen, že při těch okrajových úkolech, kde jsem zkoušel AI/ LLM využít já bylo třeba výstupy pořád ještě hodně kontrolovat, takže to ve výsledku nebyla až taková úspora času ani duševních kapacit. Ale je pravda, že přístup k problému byl mírně jiný, což samo o sobě může přinést nutnou změnu a inspiraci.


#kaliszutelefonu
Published: 2025-04-07T12:56:07.244 in Prague

Original article URL: https://www.linkedin.com/posts/adam-kalisz-nnm_kaliszutelefonu-activity-7314964185325469697-2eUj

