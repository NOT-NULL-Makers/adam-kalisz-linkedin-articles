👐 Zase na mě vyskočilo téma psaní všemi deseti. K tomu mám hned několik poznámek, které bych chtěl sdílet.


🤯 Když psaní není překážkou pro zapsání myšlenek do počítače, tak můžeme mnohem rychleji něco ověřit třeba ve vyhledávači, nebo dotazem nějakého LLM nástroje. Eliminujeme zkrátka umělé překážky, které nás podvědomě zrazují od různých malých úkolů.


→ Chtěli byste kolegu, který je v psaní na počítači nemotorný když je to důležitá komponenta práce? Když to subjektivně vypadá jako by si kolega nejdřív dvakrát pomalu a zřetelně odříkal větu v hlavě, než ji napíše?


→ A to sám nejsem žádný rychlík ani v psaní, ani ve čtení. Jsem schopný dělat si poměrně rozsáhlé zápisky do počítače, když lidi přednáší běžnou rychlostí v některých případech zvládám k tomu i fólie prezentace, když nemají příliš obsahu. Ale jak začne být tempo vyšší, tak nestíhám tak hluboce vnímat a zapisovat současně.


⌨️ Píšu na úplně běžném rozložení klávesnice QWERTZ s dlouhým levým Shiftem pokud si můžu vybrat. Na tomto rozložení píšu i anglické a německé texty, nebo dokonce Francouzštinu, když jsem se jí (ne moc úspěšně) učil. Umím poměrně dobře i německé rozložení QWERTZ, které jsem používal při práci v Německu. Naopak třeba neumím Dvořáka ani Neo a jiná rozložení. Někomu asi vyhovují lépe, ale moje psaní je za mě v dost pokročilé fázi klesajících výnosů.


🤫 Mám rád mechanické klávesnice, hlavně se spínači Cherry Blue, které jsou poměrně hlučné. Psaní je pak pro mě skoro až satisfakcí. Na druhou stranu toto hromobití hlavně při horečné práci v terminálu může na některé slabší povahy působit jako zastrašování. Kdo mě zná, ví že to není záměr. Dobrá klávesnice s hodně konkrétním průběhem úhozu má aspoň u mě benefity v přesnosti psaní. 


😈 Dost možná dobrá klávesnice zvedne přesnost a rychlost psaní i u začátečníků. Vzpomínám si jen, jak mě vytáčela a zpomalovala taková gumová vodotěsná klávesnice v jedné výrobní firmě v hale. Pokud člověk nezmáčkl tlačítko přesně uprostřed, tak se mohlo stát, že úhoz nebyl dobře zaregistrovaný, protože se tlačítko nějak ohlo a nestlačilo membránu s kontaktem.


Jak to máte s psaní na počítači vy? Máte nějaký tajný tip nebo zlepšovák? Jak jste se učili psát? Znáte Psaní Hravě CZ + SK?


#kaliszutelefonu #typing #keyboard #input


Published: 2025-03-25T19:45:58.622 in Prague

Original article URL: https://www.linkedin.com/posts/adam-kalisz-nnm_kaliszutelefonu-typing-keyboard-activity-7310371386282135553-cA_5

[QWERTZ aneb české rozložení klávesnice](./media/qwertz.png)